Pour blanchir enilanroc

Aulcuns pensent que la crouste de couleur de ceruse qui

est dessus soict naturelle aultres disent que cest un secret

des anciens lapidaires qui sest perdu aultres disent que
cest

esmail recuit Et par le moyen de ladicte crouste plusieurs

chifres lettres cercles st &amp; aultres bisarries
se peuvent former

Quand au moyen je lay practique ainsy Javoys une fois

volonte de luy donner une couche darsenic broye sur le
mabre

Touteffois je lexperimentay sans iceluy Et mis la chose susdicte

enilanroc dans une petite cassete de fer au feu
de ma forge dorfevre

avecq trois ou quattre petits charbons a demy brusles Et ne
souflay

quavecq la bouche Et touteffois la chose vint a rougir
&amp; prendre

ignition &amp; se fit toute blanche non seulement en la
superficie mays

par dedans &amp; lors je la laissay de soymesmes refroidir
pres

du feu car aultrement lexposant tout a coup a lair
froict elle se

fust esclatee Estant toute blanche je la passay par ma roue

de plomb
destaing ou je la trouvay
aussy dure quauparavant &amp; descouvrant

un peu le blanc je la trouvay de couleur de carnation candide

en fin je la polis &amp; vis quelle prenoit fort beau poliment
&amp;

se pouvoict paragonner a une fort belle agathe pour en
tailler

quelque beau visaige &amp; le raporter sur la une table
dune












agathe de diverse couleur Mays pourceque ceste totalle

blancheur ne respondoict pas a faire ceste crouste blanche en

la superficie que je cherchois laissant le reste de la chose de

sa couleur naturelle Je fis un pertuis dans une brique de la

grandeur justement de la chose &amp; la mis dedans puys je fis

rougir deulx souldouers de vitrier &amp; comme ilz
estoient rouges

je les presentois lung apres laultre sur la superficie de la

chose jusques a ce que jeus la crouste blanche que je
demandois

sur laquelle je fis tel desseing que je vouleus descouvrant

jusques au fonds rouge avecq une poincte de diamant Et
la

polis avecq des sayes de porceau et du
tripoly Je ne scay

sil seroict mieulx de la recuire soubs les cendres chauldes

&amp; sil seroict bon de lenchasser dans de lalbastre qui est
fort

froid comme je lenchassay dans la brique