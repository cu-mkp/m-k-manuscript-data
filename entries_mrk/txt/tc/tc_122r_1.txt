Plant des animaulx divers

Quand tu descouvres quelques lesardes entortilles se
mordant

lun laultre &amp; qui est la plus difficile chose a mouler a
cause

du nombre des pates &amp; bout de queues qui sont subtilles

Il Advise que sil sen trou descouvre quelque
partye qui

demeure comme suspendue sur quelque vuide de lasseurer
affin

que le second gect que tu feras dessus pour la seconde

moictie ne le fasse varier Et pour lasseurer sur le vuide

prens un peu de cire &amp; le frotte &amp; alonge sur une
table en forme

dune grosse aiguille puys couppes en ce qui te fera besoing
&amp;

avecq un fil de fer chault par le bout conjoincts le ou
il sera

necessaire Asseure aussy sur le chassis
moule tout ce qui sera deffaict

diceluy (lors que tu descouvre la moictie du ventre) avecq de la

cire prinse legerement avecq la poincte dun
trancheplume &amp; joincte

&amp; fondue par le fil de fer Et quand tu feras ton
gect il ne

le fault mener qua lendroict &amp; au bord de la cire
laquelle

estant joincte a lanimal &amp; se fondant continue le gect jusques
a

iceluy sans rien gaster Qui est un secret

    







On acommode des serpents lies ensemble en las damour

Mays cest quand ils sont petits