Painctre

 La laque &amp; floree rosette de
gand &amp; aultres perdent leur

couleur &amp; se meurent a lair

Tout mabre sur lequel le costeau peult
prinquer ne vault

rien pour broyer les fines couleurs

 La croye na poinct de corps a huile La ceruse
y est

propre Mays le blanc de plomb plus excellent La
ceruse

est la plus blanche se broyant premierement a leau Et
le

blanc de plomb grisastre Mays le blanc il prend
sa

parfaicte blancheur a huile

Quand tu broyes tes couleurs nettoyes premierement
bien

ta boutique car en marchant si tu excites de la pouldre

cela gastera tes couleurs qui ne seront jamays belles si

elles ne sont fort be nettes

La floree ne se doibt pas mesler avecq lazur
desmail

ou aultre car elle le faict verd

Pour palettes a paindre Lyvoire est excellent Les
noeuds

de sapin Le poirier &amp; si cest
noyer prends garde que

le fil du boys viene de long

L Il fault tousjours imprimer dsur le
bois pour y paindre

a huile pour boucher les trous &amp; inegalites Et imprimer

avecq scudegrun &amp; ceruse destrempee a huile
puys adoulcie

avecq une plume qui aplanist mieulx que le pinceau
Ou

bien quand limpression est seiche racler fort avecq un

costeau

 Pour employer lazur desmail a huile il fault
choisir

le plus deslie Et pour le subtilier il ne fault pas

le broyer car cela le faict blanchir Mays il le fault

laver &amp; le plus grossier allant au fonds Choisis celuy

qui est au dessus de leau ou verse leau trouble par

inclination puys amasse lazur




    Celuy qui faict profession de travailler a
huile

ne travaillera gueres bien a

destrempe sil ny ha este bien

institue de jeunesse

Car la facon

de travailler est

diverse pourceque

lavant le pinceau

pour destrempe on

le laisse tousjours

humide Et au

contraire quand

on nettoye le pinceau

dans lhuile pour

adoulcir on essuye

fort le pinceau

Aultrement le labeur

couleroit &amp; seroit

bien tost tout

desfigure




Les Italiens

adoulcissent en hachant

avecq un gros

pinceau aplaty qui

faict des denteleures




Et ne couchent pas

leur ombre tout dune

sorte comme les flaments

Mays font en hachant

le plus cler vers le

jour puys un plus

obscur apres &amp; en

fin un plus noir

pour faire

mieulx gecter &amp;

eslever




A destrempe ne

mesle point tes

couleurs diverses

ensemble Mays

car cela les faict

mourir Mays

employes les chascune

a part Et affin

quelles ne seichent

&amp; que tu ayes

loisir dadoulcir

mouille le revers

de la toile










La laque est longue a seicher a huile Et pour ceste
occasion

il fault parmy broyer du verre Mays il fault choisir du

cristallin pourcequil est plus net Et pourcequil seroit trop
malaise

de soy mesme a broyer Il le fault faire rougir au feu puys

tout rouge le gecter dans de leau froide &amp; il sesmiera &amp;
pulverisera

aysement pour apres le broyer  Estant bien broye
il avecq force eau

il semble blanc de plomb broye Mays pour cela il nha point de
corps

Je croy quil seroit bon pour le gect



Le blanc de plomb se faict de lame de plomb battue
subtile &amp; mise

soubz le fumier



Le vernis blanc de tourmentine ou dhuille
daspic et de tourmentine

se colore aveq de la terra emerita pulverisee la faisant bouilhir
ensemble

Il donne couleur dor sur largent et plus beau sil est bruny Il
Est sec

en ung quart dheure Laloe feroit bien plus couleur
haulte Mais Il est long

a seicher &amp; laultre est sec en ung quart dheure
lyver aussi bien que leste



La Bonne lacque mouillee de salive se rend
promptement obscure Celle de

florence est trop gommee



Si tu fais couche dencre dimprimeur sur du
velours et y aplicque or de

feuille et puis estire le velours Il se monstrera grene comme
si sestoit pouldre

dor semee dessus



Le vermillon broye de soymesme est blaffart et palle Mays
broye

apres la laque il est plus beau



Pour desgraisser les mabres on y broye de la cendre
commune

laquelle est bonne apres pour faire la premiere impression

dun tableau qui se pr√¶pare a huile affin de boucher les
fissures

&amp; rimes du boys Elle ha plus de corps que la croye
&amp; ha

certaine croye graisse On la mesle avecq ladicte
croye ou

ra avecq les couleurs ramassees du vaisseau ou lon
nettoye les

pinceaulx Elle est desiccative et espargne des couleurs
Sur

ceste premiere impression faicte sur le boys on racle avecq

un costeau pour lunir Apres on y faict une seconde
impression

de cerusse ou meschantes couleurs meslees En un
tableau a huile sur toile on ne

faict quune impression et la mesme cendre y peult servir

Apres aussy quon ha broye une couleur on y broye de la mie de

gros pain pour desgraisser le mabre