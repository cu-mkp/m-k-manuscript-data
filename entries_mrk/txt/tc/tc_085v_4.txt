Sables experimentes

Jay experimente le sable de
Thoulouse &amp; apres lavoyr bien
recuit

par deulx fois dans une poilonne Je lay passe par un

subtil tamis comme le double des
apothiquaires sans le subtilier

dadvantaige sur le porphire comme javoys
faict aultresfoys

Je lay humecte de vin boully avecq racine dorme Et en
ay

moule une grande piece dun portraict de Jesus Je lay
trouve

de fort bonne despouille sans que jeusse trop frappe dessus

Jen &amp; a moule net dun coste de relief &amp; de laultre de
cave

&amp; de lespesseur dune piece de quarante sols Jay
gecte treschault


X

Le sable de mine

bien choisy &amp; bien

recuit est le plus

excellent de tous sans

chercher toutes aultres

mixtions pourcequil

recoit tout metal Il

ne veult pas estre

employe chault pourceque

il soufle Le plus

subtil pour grand

ouvrage nest pas le

meilleur pourcequil

nha pas asses de corps

pour soubstenir








de la matiere de poelone meslee dune bossette qui est
potin

Et auparavant javoys tellement recuit mon chassis
moule ores
a la flamme de mon forneau ores mectant des
charbons

allumes dessus quil estoit venu comme rouge Je lay
laisse

refroidir Et ay gecte Il est venu fort net de relief dun

coste &amp; cave de laultre tant figure que les lettres Il
est

vray que la matiere estoit blanchastre comme quasi
metalline
Mays cestoit a cause du potin Jay faict un aultre gect

de matiere de poelonne seule dans mesme sable Mays non

pas si recuit Il nest pas bien venu

Despuys jay moule dos de pied de boeuf brusle
pulverise

&amp; tamise par un double tamys &amp; hum
fort humecte avecq

glaire doeuf ou vin bouilly avecq racine dorme
jay

mediocrement frappe dessus en moulant Ayant deffaict
le

ouvert le chassis je trouvay que les figures navoient
point

despouille net &amp; laissoient les moules comme
farineux &amp; sesmiant

Je les humectay dadvantaige le sable dos de sorte
quil

faisoict bonne prise en la entre les doigts
Et en ceste sorte

je moulay net avecq bonne despouille Et encores quil semblast

que los pulverise fust grossier Si est ce quy gectant
matiere

de poelonne Il me raporta mes figures fort nettes Il est

vray que javoys fort fort recuit mon chassis Il ne

soubstint quun gect Je trouve que
quand un sable est

tellement subtilie quil se rend dansse comme ceruse
&amp; uny comme

sans le cognoistre aride rare areneulx &amp; comme
spongieulx quil

moule bien net Mays il ne recoit pas si bien le metal
comme sil

estoit poreulx pour supper la matiere Ains estant gras &amp; uny

il soufle &amp; ne recoit point les traicts subtils Je croy
que

le secret de bien gecter gist de trouver un sable qui

recoive bien le metal lun pour le plomb laultre pour
un

aultre car chascun en ha son particulier Quil soict moule

a laise &amp; curieusement Puys laisse faire compaction de soy

mesme quelques jours si tu en as le loisir Et apres le faire

tres bien recuire non a coup ne a grand foeu Mays peu a peu

aultrement il sesmie &amp; ha tousjours quelque deffault En
fin

il fault que tu gectes le cuivre ou letton ou les aultres
grands

metaulx fort chauls &amp; sil est possible en grande quantite
de

matiere qui contient beaucoup plus de chaleur que petite quantite

Il fault que le chassis soit froid &amp; que tu gectes a coup
Lutte

tousjours lentree de ton chassis car le metal touchant
le fer ou metal



Cest os veult

estre fort pile

dans un mortier

Et ne veult pas

estre fort recuit

pource quil sesmie








soufle Sur tout fais que le gect soict tousjours plus hault

que la chose moulee pourceque bien souvent le sable en
recuisant

senfle &amp; si le par ce mesmement sur
le milieu &amp; par ainsy la

chose moulee demeurant plus haulte que le gect le metal

ny peult courre a laise ou du tout ny entre poinct Fais

aussy que le moule &amp; le gect soient bien recuits Gecte

aussy a coup &amp; hors du vent Et si ta medaille est
fort

tanvre mects une carte ou deulx ou trois espesseurs
de papier

dessoubs quand tu la vouldras mouler En ceste sorte le

moule sera plus bas que le gect Gecte aussy par lendroit

que ta medaille sera plus es moins espesse &amp; ou il y
aura

moings de relief