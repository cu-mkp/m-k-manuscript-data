---
layout: narrative
title: 137v
identifier: p-137v
folio: 137v
annotation: no
author:
mode: tc
editor: GR8975 Seminar Participants
rights: Public Domain
materials: [cire, metal, huilent, eau de vye, eau, huilee, huillent, huiler, eau huillee, huile]
tools: []
measurements: []
bodyparts: []
places: []
plants: []
professions: []
environments: []
animals: []
---

<p><a href="{{ site.baseurl }}/diplomatic/" target="_blank">[TOC]</a> | <a href="{{ site.baseurl }}/texts/p-137v_tl/">[translation]</a></p><div class="folio" align="center">- - - - - <a href="http://gallica.bnf.fr/ark:/12148/btv1b10500001g/f280.image" target="_blank"><img src="https://cu-mkp.github.io/2017-workshop-edition/assets/photo-icon.png" alt="folio image: " style="display:inline-block; margin-bottom:-3px;"/>137v</a> - - - - - </div>  
  

## Destremper sable pour moule de<br/> medailles plattes

 
Les medailles plattes de <span class="m">cire</span> ou de <span class="m">metal</span> s<span class="m">huilent</span> fort<br/> legerement & puys se touchent avecq un pinceau d<span class="m">eau de vye</span><br/> Et affin que le moule destrempe d<span class="m">eau</span> prene sans refuser<br/> sur la chose <span class="m">huilee</span> On faict bien chaufer l<span class="m">eau</span> pour<br/> destremper le sable Car avecq l<span class="m">eau</span> froide il refuseroit<br/> Les medailles s<span class="m">huillent</span> pourceque elles ne prestent<br/> point & par ainsy pourroient rompre le molle Les<br/> animaulx qui prestent ne veulent point estre <span class="m">huiler</span><br/> L<span class="m">eau</span> chaulde doibt estre de telle chaleur que tu ny<br/> puysses tenir le doigt sinon avec sentiments bien chault<br/> Destrempe le sable plus espes pour medaille plattes &<br/> solides que pour lesards & choses subtiles Ton sable<br/> ayant faict prise nettoye & rascle ton moule dun coste<br/> & daultre & fais une coche au pied & au ras de la medaille<br/> du coste du gect affin que tu la puisse mieulx enlever<br/> Abaisse aussy <span class="add">le molle rasclant</span> lentour de la medaille affin que de toutes<br/> costes tu la puisse bien enlever sans quelle corrompe le<br/> moule Apres fais tes entailleures aultour <span class="del">dun</span> du<br/> premier molle gect <span class="del">nes</span> affin que le second gect sy<br/> conjoingne sans varier & mesmem{ent} fais une coche au<br/> fonds du molle ou est la teste de la chose moulee<br/> fays en aussy aulx costes du gect Cela faict<br/> trempe le revers du premier molle dans l<span class="m">eau huillee</span> <br/> & ainsy il ne semboira point frotte le revers de la medaille<br/> d<span class="m">eau de vye</span> & secondem{ent} gecte destrempa{n}t en <span class="m">eau</span> chaulde<br/> Si tu as moule une medaille en noyau Ayant faict le <br/> premier gect & iceluy ayant faict prise cerne avecq la<br/> poincte dun costeau lentour de la medaille affin quelle se<br/> trouve enlevee sur le gect & non ensevelie dans iceluy<br/> Puys ayant faict le second gect & ayant ouvert ton<br/> moule <span class="del">Ayes</span> Enleve la medaille tout dun coup avecq <span class="del">un</span><br/> deulx poinctes de costeau <span class="del">q</span> Et que lune la presque du coste<br/> du gect & lautre du coste de la teste qui est a loposite
 
> *at left middle margin*
> 
> 
>   Garde bien de<br/> n<span class="m">huiler</span> guere<br/> la medaille car<br/> si l<span class="m">huile</span> redone<br/> il divertise le sable<br/> de servir & amasser<br/> & le faict ondoyant<br/> & grumeleulx Il<br/> ne fault que<br/> toucher le milieu<br/> de la medaille <span class="del">dun p</span> de la poincte<br/> du pinceau <span class="m">huile</span><br/> & puys estandre<br/> l<span class="m">huile</span> partout 
 
> *at left bottom margin*
> 
> 
>   Sur tout fais<br/> que le gect soict<br/> le plus large<br/> que tu pourras<br/> vers la medaille<br/> & lembrasse bien<br/> Que lentree du<br/> gect soict ample<br/> allant tousjours<br/> en apeitissant<br/> vers la medaille<br/> Noublie pas<br/> aussy dencocher<br/> lentree du gect
 
*[continued]*
 
