
~~~~~~~~~~~~~~~151v~~~~~~~~~~~~~~~


touteffoys ne l’oste pas que tu n’ayes du tout reparé la
tortue, car ceste terre te servira de ciment s’il
te fault enfoncer


quelque chose ou reparer avecq le ciselet. S’il y a des


baves aulx joinctures du molle, tu les osteras ou avecq le
burin


apellé chaple ou un trancheplume bien
tranchant, ou avecq


une lime petite, & puys avecq le ciselet, ayant
tousjours


pour mieulx faire le naturel devant toy. Tu peulx friser


sur une lime la pointe d’un ciselet qui ne soict
poinct trampé,


pour faire quelque chose grumeleuse. Pour ces deulx
tortues & choses creuses qui presuposent estre assés


grandes, gecte ta ligue d’une moictié de plomb &
d’une
moictié d’estain fin. Il y a plus d’affayre à
mouler


une tortue qu’à douze moules de fleurs. S’il y a du
crocum


dans ton sable, il n’y aura point de baves, & si par cas
fortuit


il en y a quelques unes aulx costés, elles seront plus tanvres


que papier, pourveu que ton moule soict bien serré d’une
presse.


Et pour faire les escailles des tortues ou aultres
animaulx,


tu peulx faire des petits ciselets en forme de
portepiece


ronde, aultres en façon d’une gouge ou d’une escaille de
serpent


& lesard, et d’aultres sur une lime pour faire les
friseures


& grommeleures. Les tortues qui ne se moulent poinct


creuses n’ont pas tant d’affaire, car elles se moulent en


deulx pieces pour les reparer, avecq des ciselets, de
petits


portes pieces, de petites
couges, & des ciselets
cranés.


Huile de froment

Il fault le faire entre deulx lames de fer bien
vives,


mesmem{ent} celle de bas sur laquelle, qui sera en pante, tu
mectras


du froment bien esgal & uny. Et puys poseras dessus
l’aultre


toute rouge, & la presseras jusques à ce que tu voyes bien


desgouter l’huile noire. Reitere cela tant que tu en ayes


assés. Cest huile est incontinent sec. Il dore les choses
argentées


& brunies, augmente la couleur des choses
dorées, sert de vernis


sur le fer pour aprés y graver, pour vernir en tané des
gardes


d’espées. Et pourroit bien servir aulx faiseurs de cuir
doré.



Il en fault user


co{mm}e il est recent


faict. Et pour les choses à


mouler, il ne veult pas estre si


espés que pour le tainct.



Il n’est pas


pour en oindre


les animaulx à


poil, car il est


trop fort &


roide, mays


bien pour en


donner un trait


à un pied de petit


animal, co{mm}e mouche & semblables. Il est aussy
excellent pour le taint des pierres


blanches faulces.

