Nettoyer limes

Quelques fois elles sengraissent &amp; par le moyen de la

graisse le plomb qui est gras de soymesme ou aultre

limaille si attaque Et tu les pourras nettoyer ou avecq

un charbon chault ou avecq une grattebroisse de fil

de laitton





Oeillet

Il se moule comme la rose soulcy &amp;
toutes aultres

fleurs ainsy que dict est scavoir les fleurs a

moule entier &amp; toutes les foeilles si tu veulx

a deulx moicties pour les raporter par souldure

pour la voye plus asseuree Combien que tu les

pourroys mouler ensemble en moule clos Jen ay

gecte un qui est fort bien venu Mays il fault le sable fort

cler &amp; soufler fort








Moules

Fais que des deulx endroicts ilz soient es sil est
possible

aultant espesseur lun que laultre affin que bien
esgallement

ilz se puissent recuire Quand tu moules quelque animal

qui se doibt brusler tu comme escrevisses
tu ne le peulx ouvrir

pour le nettoyer &amp; fayre le gect quil ne soict recuit

Et quand ilz sont une foys recuits ne les garde gueres

sans gecter Car ilz se rendent relants &amp; humides &amp; le

moule se deffaict &amp; perd sa force




La partye ou est

le dos de lanimal

est communement plus espes





Plastre seul



Le plastre recuit en pierre craint se deffaict
en leau Mays

celuy qui est recuit &amp; pulverise premierement
et puys recuit ne la

craint point Ains sy endurcist sil est bon comme celuy de
parys &amp;

despaigne qui est dur en pierre comme est
celuy qui croist en terre

maigre &amp; seche et qui semble au sel blanc Les
allemands en font

des statues aulx fontaines qui ne se gastent point
mesmement estant

vernissees Ains il sendurcist en leau Quand il est seul &amp;
point

mesle il ha bien plustost faict prise quaultrement Il fault
huiler

fort legerement tes formes soient de metal ou
pierre aultrement il ne

despouilleroit point Et touteffois que tu huiles il fault le
destremper

avecq eau chaulde Et quand il aura faict prise &amp; sera
bien

refroidy Il le fault tremper dans leau quelque fois froide
Mays

sil refuse de souvrir en eau chaulde &amp; quelque fois en eau
bouillante




Quelque fois il

fault mesme faire

bouillir le moule

dans leau chaulde

comme quand tu as

moule quelque cire

que tu craignes nestre

pas bien en despouille




Leau froide faict

retirer lhuile a la

superficie du plastre

qui lha succee &amp; ainsy

il se despouille