






Sel armoniac et mache de fer

Jay pulverise le sel armoniac bien seiche au foeu & dans

un mortier de bronze chault Et lay passe par le double

tamis il est venu bien subtil Mays pour le rendre encores

plus delicat Je lay broye a sec sur le porphire Puys

je lay mesle avecq de la mache de fer pulverisee & subtiliee

de mesme sorte Et tous deulx moulent tresnet les choses de

bas relief sans estre humectes au serain ou en la cave ou

aultrem{ent} avecq la serviete & il despouille fort net




Sable

Les mouleurs de foix qui gectent le<-ur->s medailles de

travers usent de crocum ferri et ardoise calcinee Cest pour
chose fort platte




Que tout sable se peult rendre bon

Les artisans qui travaillent en grands ouvraiges & qui ont besoing

pour avancer leur gaing de chercher des choses toutes præparees de nature

a cause quelle ne vent poinct a ses enffans ses denrrees Et pour gaigner

aussy le temps quilz employeroient a subtilier & præparer artificiellem{ent} des

sables Cherchent celuy de<-s-> mine <-s-> qui nest ne trop gras ce participant

de la terre ne trop maigre & par consequent sans liaison Ains qui se

tire au profond de la sablonniere a certains mattons & glebes qui demonstrent

sa naturelle compaction qui est asses difficille a rompre & qui ha le grain

fort menu & subtil & qui se trouve doulx en le maniant entre les doigts

Et pourceque tel ne se trouve gueres que pres des rochers aulx pays

montueulx Ou aulx territoires maigres & participans de larene Il ne

sen trouve pas <-en-> aulx environs de toutes les bonnes villes ou volontiers

les artisans se retirent Et par ainsy silz nen ont pres de leur demeure

Ils ayment mieulx le faire venir de loing co{mm}e de Lyon de venise de

parys pres la S{ainc}te chappelle & semblable lieulx Que de le præparer

Toutesfoys tu peulx estre certain quen tout lieu tu peulx rendre le sable de mine




