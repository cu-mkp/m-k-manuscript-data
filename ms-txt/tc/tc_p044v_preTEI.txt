Tamis de poil de cheval

Ils se font a coustance en normandie de poil de
la queue de cheval

quilz nettoyent avecq de la lessive a cause quilz les trient
avecq

la bouche &amp; en separent les courts &amp; rompus
Ils ne font

pas la lame plus longue que le tamis &amp; est ronde Ils
attachent

par les deulx extremites de la lames le poil ou blanc ou
noir

selon louvrage quils veulent faire Et est est faicte la trame

dessus &amp; dessoubs comme pour faire quelque aultre tyssu Et

passant entre deulx un petit baston plat large de ii ou
trois doitgs

ilz passent apres deulx poils a chasque frapement de
marche Et

tissent avecq trois marches Il y a en tout le tamis xviic

poils

Ils les vendent a douzaines &amp; chascune xxx
sols Ils les portent

jusques a Thoulouse pour les transporter
apres en espaigne Et

prenent en eschange de lestamine de soye





Excellente eau contre la peste / de
    monsieur de montorsin

Prens Theriaque rue &amp;
dictam &amp; bon vinaigre mects

tout dans une bouteille de verre la laissant a demy
ouverte

&amp; bien sellee Et la mects en bain fort lent trois ou 4
jours

Puys separe ta decoction de la residence de laquelle en temps

de besoing tu verseras sur un quarreau rouge enflamme &amp;
en

recepvras la vapeur &amp; en parfumeras aussy tes vestements
cest

un secret fort rare &amp; esprouve





Huile blanc somnifere

Prens x ou 12 pommes de Mandragore mects les a

quartiers dans de lhuile dolif le tout dans une
phiol bouteille

de verre laquelle tu poseras au bain marie par deulx
jours

Et ton huile viendra blanc duquel si tu frottes un peu la

plante des pieds tu auras bien tost envye de dormir





Stuc

Aulcuns pour coller pierre nemployent pas la
poi gemme &amp;

poix resine noire pourcequelle est trop grasse Mays
prenent

de la rousine &amp; du soufre aultant que
dun que daultre &amp;

aultant de cire que de tous deulx Et y meslent de la
brique

pilee pour le plus fort Aultres de la croye blanche ou
pierre

blanche pilee &amp; pulverisee &amp; tamisee