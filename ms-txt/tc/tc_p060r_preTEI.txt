et affin quelle ne sesclatte mesles y peu dhuile parmy &amp;
les

fais fondre ensemble &amp; en remplis les fentes &amp; les unis
puys

pains dessus Et lhuile mesle parmy la cire fera
q mieulx

recepvoir la couleur qui est aussi destrempee a lhuile







Blanchiment premier dun tableau

On couche par deulx ou trois fois de la croye destrempee a
colle

de destrempe sur le tableau non avecq un pinceau
Mays avecq une broisse

en telle sorte comme si tu voulois poncer &amp; laisse seicher Et

reitere jusques a deulx ou trois fois puys avecq un
cousteau

unis bien la derniere assiete puys donne dessus une main de
colle sur laquelle tu pourras apres

faire ton impression puys paindre Mays garde que

ton premier blanc ne soict pas trop espes car il sesclatte

volontiers les painctres flamens font faire a
douzaine tels tableaulx







Labeur net

Quand tu travailles garde bien de nexciter poinct de

poulsiere &amp; quand tu laisses ton labeur couvre le affin que

ladicte pouldre ni tumbe  Couche aussy tes couleurs les moings

espesses que tu pourras Car si elles sont espesses tu ne pourras
pas

bien adoulcir







Ne couche point

aussy couleur sur

couleur qui ne

soict semblable

comme blanc sur noir

Ains carnation

sur carnation &amp;

ainsy des aultres

Et laisse vuide le lieu de

lumbre ou de la

differente couleur

Ains En ceste sorte

couchant chasque

maniere de couleur

sur la simple

impression elles

ne se mourront

point &amp; tu travailleras

nettement







Huile

Lhuile de noix tire comme les
amendes pelees est fort blanc

Celuy de palma christi Et quand lhuile a eu peu
de corps

les couleurs sen adoulcissent car si lhuile est trop cler
les

couleurs coulent &amp; non poinct de liaison mesmes celles qui nont

gueres de corps Lhuile gras qui ne semboict pas
aysement

est propre pour vernis Lhuile est asses desiccatif quand
il

se deseche aussy tost que vernis commun les huiles ne se
desechent

pas si tost en pays froit quen pays chault Lhuile expose au
soleil 

sesclarcist bien Mays il sengraisse Si

tu y mects de la ceruse ou du plomb lime ou blanc de
plomb

ou verre p calcine pulverise Pour eviter cela mects
la

phiole dans de leau claire

Les couleurs a huile estant seiches ne recoivent pas
aysement quelque foys

les secondes couleurs pour obvier a cela halene dessus &amp; la couleur
y

prendra