Petis chiens

Les petits chiens qui doivent estre barbets se
cognoissent

a ce quilz ont le moeufle plus gros que les aultres





Artichauts sales

On les mect entiers &amp; non trop faicts en un
barricot

quon emplist de saulmure Puys on les sert tout
lan

parmy les salades crus avecq huile &amp; vinaigre car
estant

ainsy prepares ilz sont longs a cuire Mays advise

dexperimenter ta saulmure avecq un oeuf Car si elle
est

bonne &amp; assez forte loeuf nagera dessus Sinon elle nest

pas asses forte et ne conserveroit pas les fruits





Abres

Qui portent bien tost fruit se viellessent et ne durent

gueres





Oyseaulx

Qui ont este nourris a la broche ne siflent pas parmy
les

aultres en compaignee silz ne sont en une
cage a part

Pour les bien aprendre a sifler il les fault prendre au

nid plustost quils ne voyent &amp; les couvrir de duvet ou
dune

peau de lievre Ainsy nayant point veu leur pere et
cogneu

sa voix ilz aprenent mieux le fifler quon leur enseigne





Fonte

La potee se faict de terre bruslee qui a servy a la
fonte

cest terre bourre bolvene dans 
laquelle on a fondu On la

broye sur une grande pierre &amp; de celle la on en
faict la chappe

des premiere couche de la chape des cloches ou il y ha

lettres &amp; ouvrages &amp; le nha besoing que
destre recuite a la

flambe de la paille et moulle fort net

La terre qui moule en noyau est subgecte a soufler si tu

ne frottes fort avecq la broisse ou le doigt 
sur la piece

mouler qui soit bien huilee Et fais
couches a couches &amp; non

en un coup