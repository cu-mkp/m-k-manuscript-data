






Rose

Pource que la fleur espanouye est vague &amp; ha ses

foeuilles confuses &amp; entournees en diverses facons elle

ne se monstre poinct belle quelle ne soict paincte &amp;
daultant

aussy quelle ha pois ou for que la queue destain
qui

est aigre &amp; subtile ne pourroict pas susporter On moule

la fleur de la rose seule &amp; a part Luy faisant le

gect grosset affin quelle vienne b mieulx Puys on

couppe ce gect au ras de la queue du bouton dans

lequel apres on hante &amp; soulde une tige de fil de
letton

a laquelle aussy on soulde les foeuilles Mays pourceque

lestain estant ainsy tanvre est fascheux a soulder et
se

peult fondre quelque foeuille Et quaussy les fleurs

gectees &amp; principallement la rose ne sont pas belles sans
estre

painctes On ne prend poinct la peine de soulder Mays on
le

hante les pieces a raporter &amp; on les colle avecq de la
colle

de poisson qui soict un peu destrempee &amp; parfondue
espesse

Et affin quelle preigne mieulx on chaufe legerement &amp; de
lomg

louvraige destain car estant froit la colle ne prendroit
pas

Apres que ta fleur est ainsy reparee Tu resuits les

joinctures des choses raportees avecq de la cire esb a
esbaucher

qui est cire blanche meslee de force ceruse bien
broyee ou pour mieulx

blanc de plomb la parfondant &amp; acommodant sur ton
ouvrage

avecq une petite poincte de fer chaulde En ceste sorte
tu peux

reparer ces petites barbes qui sont au milieu de la rose
ou

les trous de la qui pourront estre en quelque foeuille
Apres

tu paindras ta rose selon le naturel Si tu gectes ta

rose en or ou argent tu peulx bien raporter &amp;
soulder Et

en ces mesmes metaulx quand tu as quelque chose delicate a

raporter comme une mouche ou semblable chose sur la
fleur

la colle de poisson y est singuliere &amp; tient bien
fort larrestant

avecques quelques petites poinctes qui servent de
clou

Les foeuilles &amp; bouttons se peuvent mouler a deulx moules

qui se pourront ouvrir estant recuits mays non pas plustost

Apres lesdictes choses se raportent



