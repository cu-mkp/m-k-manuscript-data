sy nen trouves Et en couvrir dicelle pouldre
ledict boys

Jusques ace quil soit froid &amp; le feres Rebouillir &amp; en
boulhant

on verra sil sera asses noir ou non Et sil nest asses vous

prandres deladicte pouldre &amp; en mectes sur
ledict boys en boulhant







Pour faire boys verd



Fault prandre une carte de vinaigre Blanc &amp; une
once

de verd &amp; une once dalun de glace tout mesle
ensemble Et

mecteres vos matieres en ung pot plombe dessus le foeu
sans

prandre air &amp; puys mectre le pot en ung
fumier lespace de

quinze Jours Et quand il sera hors vous feres
bouillir vos

matieres lespace de trois heures







Pour faire boys Rouge



Prenes une Carte durine vieilhe et trois onces
de Garante

&amp; une once dalung de glace et mectres le tout dans
vostre pot

&amp; faictes comme du verd







Pour le faire Bleu



Prenes une carte durine comme dessus et une
once dalung

&amp; deux dragmes de sel armoniac &amp; demye
once de fleurs de

pastel le tout mis en pouldre et en faire comme
du verd







Pour le faire Violet



Prenes une carte dhurine &amp; une once
dalung &amp; deux dragmes

de sel armoniac &amp; une de lacque &amp; faire comme
dessus







Pour le faire Jaulne



Prenes hurinne comme dessus Et Guesdre deux
onces &amp; une

once de fustict Et deux
onces dragmes de sel armoniac &amp;
faire

comme dessus