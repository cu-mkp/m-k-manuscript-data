








graver sur largent & cuivre avecq leau fort
Avecq icelle

aussy on prend le cave dun relief & puys on gecte dans ce

cave du sable destrempe qui represente derechef le relief

fort nettem{ent} Et puys tu peulx sur iceluy gecter le
cave

diceluy en cuivre or et argent Et fayre des cachets
de

grande singularite

Cachets





Pour gecter en soufre



Pour gecter nettement en soufre acoustre la miette de

pain soubs le brasier comme tu scais Moules en ce que

tu veulx & laisse seicher & tu auras ton ouvrage fort net




Essaye le soufre

passe par la cire

fondue pource quil

ne senflamme plus

& ne faict plus doeillets





    

        
Jay essaye le
        
plastre & brique seuls
        
et en ay moule en noyau
        
co{mm}e des aultres mon
        
moule a este fort net
        
ayant legerem{ent} huile &
        
frotte deau de vye ma
        
medaille Jay faict
        
mon gect ample a lentree
        
allant en se subtiliant
        
jusques a la medaille qui
        
estoit fort tanvre Jay
        
encoche le gect qui
        
embrassoit bien la
        
medaille Jay bien
        
desseiche le moule a
        
foeu lent & sur la fin
        
lay bien chaufe sans
        
le rougir Je lay laisse froidir de telle sorte
            
que je pouvois tenir le doigt sans me
brusler
        
Jay faict ligue de 4 ℥ destain &
six deniers
        
de plomb Jay gecte rouge il est tres bien venu
        
Jay apres mis sur 4 ℥
        
destain xii deniers de plomb il est
        
tres bien venu
    

        
Quand il ny a rien
        
a brusler dans le
        
moule Il nest point
        
necessaire de le
        
recuire pour le
        
plomb & estain
        
Mays pour
        
fleur & ce qui
        
doibt brusler sy    
    

   
   



Mouler et rapetisser une grande

figure



Moule le avecq mie de pain venant du four ou
co{mm}e la

susdicte & en se seichant il sapetissera & par consequent

la medaille que tu y gecteras Tu <-luy-> peulx par ce

moyen en allongeant ou eslargisseant la miette emprainte

varier la figure & dun visage en fayre plusieurs

tous divers Le pain venant du four est meilleur Et

celuy qui est deulx fois recuit se retire dadvantage Tu

peulx gecter le soufre sans laisser seicher lempraincte

du pain si tu la veulx mouler aussy grande quelle est

Mays si tu la veulx laisser apetisser fais la seicher

ou plus ou moings





Gect de plomb et estain en

plastre



Si tu veulx gecter quelque medaille platte ou quelque

animal qui naye pas grand pois Et quil ne faille

poinct brusler dans le molle Tu peulx bien gecter en
plastre

& brique mesles co{mm}e dessus Et non pas en
plastre seul car

il se retire trop sentant aspre chaleur sil nest acompaigne

Mays avecq la brique il tient bon Touteffois advise

de deseicher ton moule a la longue & a foeu lent &
avecq

patience Car il nest poinct besoing de le recuire Mays
qua{n}d

ton ouvraige est de fleurs ou aultres choses qui veulent

<-estre-> leurs moules recuits & embrases mesles y
de lalum de

plume & mesmes du crocum Jay moule en
plastre & brique

tresnet & ha soubstenu plusieurs gects




