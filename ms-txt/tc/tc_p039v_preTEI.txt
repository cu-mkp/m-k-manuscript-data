Esmail

Lesmail prend plus volontiers sur le cuivre que sur
largent

il est vray quil fault que la taille soict bien creuse &amp; rude

Lazur en corps &amp; le rouge quon appelle gueule lesmail
blanc

&amp; le verd espes y prenent fort bien Ayant esmaille on
dore

les foeillages de la taille Le cuivre a mesme
durte a tailler

que largent fin ou lor de pistolet





Couleurs sur verre

denlumineure

Affin que tes couleurs a tourmentine ne sespandent pas
&amp;

soient unies mesle y avecq la tourmentine un peu de larme de
mastic





Trasser sur le verre quelque

histoire

Si tu veulx trasser sur le verre quelque histoire de
taille

doulce Tu le peulx faire en plusieurs sortes Pose ta table

de verre sur le plus tanvre que tu pourras sur lhistoire
imprimee

&amp; ayant bien nettoye le verre avecq lessive &amp;
cendre de sorte quil

ne soict point gras trasse sur les lignes qui te sont apparentes

avecq du noir a huile ou du noir descaille avecq le
pinceau si tu

veulx paindre de couleurs en la facon que font les vitriers
qui

lavent leur table de verre de noir descaille &amp; puys
esgratignent &amp;

descouvrent ce quilz veulent coucher de couleur laissant ce qui est

necessaire pour les umbres Mays si tu veulx faire histoires

dorees sur le verre avecq fonds de couleurs qui imitent la
taille

basse des orfevres Dore avecq eau gommee ou
suc dail ou laict de

figuier toute ta planche de verre Puys humecte entre
deulx linges

mouiller ton histoire imprimee Et lestends sur le verre dore

puys avecq une espingle manchee au bout dun petit
baston suys les

lignes de ton histoire comme si tu la voulois poncer &amp; ainsy tu
la

trasseras naifvement sur la doreure du verre &amp; apres tu
descouvriras

le fonds &amp; ce qui doibt estre vuide avecq une aleine
dacier bien

poinctue &amp; resuivras nettement les traicts &amp; acompliras ton
ouvraige

&amp; feras tes visaiges &amp; carnations dargent moulu Puys
rempliras

le fonds dazur desmail ou de verdegris ou de fine laque
    platte

platte destrempee avecq tourmentine clere meslee dun
peu de

larme de mastic si tu veulx que les couleurs soient plus unies
&amp; ne

sespandent poinct Apres couche au dos du verre &amp; sur les
couleurs

une foeille destain blanche Et cela sec tu pourras couvrir de
couleur

la foeille destain de pour cacher ton secret La
foeille destain 

donne jour aulx couleurs Ainsy tu pourras paindre sans estre