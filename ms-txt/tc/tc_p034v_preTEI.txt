








Pour fayre fondre ou transmuer

une bague mise dans une boitte



Ayes une boitte de buys rayee a cercles comme tu
voys dans laquelle

entrera une aultre petite boicte fort a layse
co{mm}e celle que tu voys marquee

B et fais quelle ne touche pas le fonds de la grande marquee A mays

quil y aye quelque distance Il fault aussy que ce qui entre
da{n}s

la grande boicte soict bien uny Mays que le bort soict faict a
cercles

affin questants joinctes Il semble que ce soict une mesme
boicte

Il te fault aussy avoir un couvercle de cuir rond de la
longueur

de la boicte comme tu voys marque C qui entre bien a
lai<-ss->se &

entourne bien les dictes boictes ainsy mises lune dans
laultre

Et plustost que faire ton jeu de passe passe il fault que tu

mectes au fonds de la grande boicte de la pouldre dor
ou

dargent ou du mercure amalgame avecq argent Et puys
poses

la petite boicte marquee B dessus Apres tenant la
boicte avecq

le doigt indice dessus tu la presente Et ne voyant
que le fonds de

la petite boicte marquee B on y mect une
bague ou chose semblable

Ce faict posant ta boicte sur table tu la couvre de la
boicte

de cuir Et faisant les mines requises tu osteras la
boicte

de cuir & sans monstrer le dedans la poseras sur la
table

& feras recognoistre la bague <-au-> mise au fonds
de la petite

boicte marquee B puys tu remettras doulcement la boicte de
cuir

& apres avoyr dict
inhonorificabilitidinita<-d->tudinibus tu prendras

avecq les deulx doigts lextremite de la boicte de
cuir <-avecq la-> et

la serrant plus que de coustume tu <-d-> enleveras <-pe->
quand & quand

la petite boicte qui est dedans & qui contient la
bague & mettras

doulcem{ent} le tout sur la table puys verseras la
pouldre ou

amalgame qui est au fonds de la grand boite puys remettras

la boicte de cuir avecq celle qui est dedans
co{mm}e elle estoit au

commancem{ent} Puys ostant la boicte de cuir
sans oster la petite

tu monstreras la bague qui est au fonds revenue en son
premier

estat tenant le doigt indice sur le bord de la boicte
affin quelle

ne coulle 


