






Pour manger et dissouldre lor tout pur

℞ mects du sel commun dans de leau
fort en un matras

Et le laisse reposer deux heures sans le mectre sur
le foeu

Mectes y lor fort tanvre et le tires co{mm}e sil avoict
este

desparty dargent





Pour graver sur fer

Une ℥ de verdet ii
℥ de gros sel & un peu de
sublime

Ou aultrement broye du massicot avecq huile de
lin et

<-u-> en couvre <-ce-> la lame ou fer bien net &
poly & laisse seicher

au foeu ou au soleil Et tire dessus ce quil te
plaira

Puys pour le graver & faire leau prens pour un
liard

de verdet & mects deulx fois aultant de gros
sel &environ

quattre grains de sel armoniac & six grains
de sublime

& fault que leau ne soict pas chaulde





Bonne saulce a colorer lor

Soufre & gravelle aultant dun que daultre
& la tierce

partie de <-soufr-> sel & aultant de terra
merita que de 

soufre





Argenter sur cuivre et letton

Molles largent co{mm}e lor & le charges
co{mm}e si vous voulies

dorer Et ne le laisse chaufe que largent ne se
ternisse

point Et apres quil sera bien charge bouilles le en huile

de noix & apres chaufes le un peu & le bouttes en
boutteure

doulce





Esmailler une cornaline

Destrempe de la fleur de froment avecq du vin
blanc puys

en barboille & couvre toute la cornaline Et recuis la
violette

apres mects la tremper dans du vin blanc une
heure ou deulx

puys gratte la & laisse ce que tu vouldras espargne dessus

puys la recharge encores un peu dessus


