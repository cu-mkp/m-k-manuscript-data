






Pour manger et dissouldre lor tout pur

℞ mects du sel commun dans de leau
fort en un matras

Et le laisse reposer deux heures sans le mectre sur
le foeu

Mectes y lor fort tanvre et le tires comme sil avoict
este

desparty dargent





Pour graver sur fer

Une ℥ de verdet ii
℥ de gros sel &amp; un peu de
sublime

Ou aultrement broye du massicot avecq huile de
lin et

u en couvre ce la lame ou fer bien net &amp;
poly &amp; laisse seicher

au foeu ou au soleil Et tire dessus ce quil te
plaira

Puys pour le graver &amp; faire leau prens pour un
liard

de verdet &amp; mects deulx fois aultant de gros
sel &amp;environ

quattre grains de sel armoniac &amp; six grains
de sublime

&amp; fault que leau ne soict pas chaulde





Bonne saulce a colorer lor

Soufre &amp; gravelle aultant dun que daultre
&amp; la tierce

partie de soufr sel &amp; aultant de terra
merita que de 

soufre





Argenter sur cuivre et letton

Molles largent comme lor &amp; le charges
comme si vous voulies

dorer Et ne le laisse chaufe que largent ne se
ternisse

point Et apres quil sera bien charge bouilles le en huile

de noix &amp; apres chaufes le un peu &amp; le bouttes en
boutteure

doulce





Esmailler une cornaline

Destrempe de la fleur de froment avecq du vin
blanc puys

en barboille &amp; couvre toute la cornaline Et recuis la
violette

apres mects la tremper dans du vin blanc une
heure ou deulx

puys gratte la &amp; laisse ce que tu vouldras espargne dessus

puys la recharge encores un peu dessus



