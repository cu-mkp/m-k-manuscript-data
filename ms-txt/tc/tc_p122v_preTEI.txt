








Nettoyer lescuelle et la cueillere

dequoy on destrempe le sable

Sois curieulx de nettoyer freschement &amp; soubdain que

tu as gecte ton escuelle &amp; ta pallette ou
cuillere avecq

lesquels tu destrempes ton sable pourcequile sil sy
desseche

il sesmie &amp; tombe dans le sable frais &amp; faict faire

trou ou faulte en louvrage Quand aussy le moule se

recuit ces petits lopins sescroutent &amp; escaillent &amp; gardent

de gecter net







Mouler en creux

La cire tout seule est trop tost froidye &amp; ne court
pas

bien par tout &amp; le suif garde bien sa chaleur &amp;
court

par tout Mays tout seul il nest pas bon. Mays quand

la cire &amp; le suif sont mesles louvrage sen conduit
bien

Les escrevisses &amp; autres animaulx petits se peulvent
bien

mouler creux quand au corps Mays quand aulx jambes

il seroit malaise





La premiere partye du moule

qui est premierement gectee sur la

platine dardille se fent plus volontiers

au foeu que la

seconde







Mouler medailles et choses

plattes

Tu nes point astrainct de faire le gect a pattes ainsy

    







Ains en ceste sorte

    







quil enbrasse bien la medaille

Car laultre fasson en patte ne se fait que pour

sacommoder aulx ouvrages subtils Et laultre qui est large et
uny vient mieulx

en medailles plattes Mays advise quil faut que tout

gect soit fort delie vers la medaille &amp; quasi pas si espes

que la medaille si elle nest fort tanvre comme papier
Et puys

de la medaille tirant au gect le conduire tousjours en

sespessissant Car il vient mieulx ainsy Si le gect est espes

a lentree de la medaille louvrage ne vient jamays bien Fais

que desp despuys la moictie du gect en haut il soict
moyennement

espes &amp; despuys la mesme moictie en bas fort tanvre Noublie

pas de faire des coches au hau dans le hault du gect

pour empescher que le metal ne coure de furie



