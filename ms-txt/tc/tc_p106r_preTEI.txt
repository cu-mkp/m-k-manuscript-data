






Pour gect

Laspalte <-est-> qui se trouve en Allemaigne
est le plus excellent

sable pour mouler en chassis qui se puisse trouver Car il
est

propre pour largent & pour lor & tant plus il sert
et est vieulx

il est meilleur On y moule fort tanvre & subtil





Faire courre lOr pour gect

Pourceque lor se froidist bien tost il luy fault donner
une

mixtion quant il est <-fondu q-> bien fondu qui lentretiene en
chaleur

Le sublime ladoulcist bien mays pourcequil sen va en fumee il
ne

luy continue pas son secours Mesles y doncq ceste composition quand

vous le vouldres gecter Du sel armoniac du meilleur verdet
que vous

pourres trouver Un peu de borras & de salpestre
<-qui li-> Et cela lentretena{n}t

en chaleur il viendra net Le salpestre lesclarcist &
<-p-> leschaufe Mays la

principalle chose de ceste mixtion est le verdet qui doibt estre
du bon Ceste

mixtion adoulcist tellement lor <-qui-> quil vient
traictable co{mm}e plomb Mesmement lor
fin

Pour sable a mouler fleurs & feuilles & choses
delicates

mesle plastre cru broye brique & alum de
plume

Pour moiller les sables leau de vye est excellente car elle
subtilie le

sable & sen va en exalation <-que-> quand on recuist les
chassis

Leau de sel armoniac est tres bonne est excellente pour
humecter les

sables mays en beaucoup deau il ne fault quun peu de sel
armoniac

La loppe de fer en default de crocum ferri
est <-exce-> bonne pour

lor

Les serpens ou lesards que tu veulx mouler ne
doibvent pas

estre long temps gardes car sils sont vifs ilz se
maigrisent

et sils sont <-secs il-> morts ilz se flestrissent

Le plastre de paris est ferme co{mm}e une
pierre & fort bon

Quand tu le vouldras choisir pour ton sable prens le cru le plus
dur

quil te sera possible & qui ne face point de pouldre Le
transparent

et celuy qui faict ainsy pouldre se retire <-Ce-> ce qui nest pas
bon pour

cet oeuvre Un signe de celuy qui aproche de la perfection est quil
soict

dur & faict a grains luisants aprochant de la forme du sucre
Enfin

pour en mesler parmy le sable pour gecter lor il fault quil
endure le foeu

deulx fois & deulx foix soict recuit



+

Quand lor

est fort fin

il est si sec

qua peine

peult il

endurer le

marteau

Mays ceste

mixtion

ladoulcist

comme

plomb




