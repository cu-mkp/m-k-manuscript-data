






Pour dorer dor couleur et dor bel

Comme tu as <-dore-> colore faict ton estampe ou
destain comme dict

est ou de fer <-dest-> ou de cuivre il ne ty fault
poinct mectre de

couche de colle comme sur le bois Mays seulement ayes
de

lhuile gras qui se faict en sept ou huict jours au
soleil avecq

de lhuile de noix et du blanc de plomb <-&
avecq-> la remuant

souvent ou la faire cuire sur le foeu qui aura haste Puys

avecq lhuile ainsi gras broye un peu de blanc de plomb
de

    massicot & de mine de plomb <-[illegible]-> a
discretion aultant dun

que dun aultre le minium donne couleur a lor Apres
avecq

cela vous en faictes couche sur v{ost}re stampe uniment
garda{n}t

de ne remplir pas les concavites Et comme il sera quasi sec

poses la foeille dor dessus avecq du cotton Cet or
tiendra

a la pluye sur les maysons & ailleurs Et si tu auras
dore

dor bel colore le avecq fumee de perdrix ou de drap
rouge

ou jaulne & il sera beau comme lor fin Tu peulx garnir
bahus

mirouers pantes & quenoilles de lict de velours ou
satin de couleur

puys y apliquer les stampes dorees dessus avecq colle forte





Pour colorer bahus stampes

La stampe de lamine de cuivre ou letton se faict sur du
bois

de cormier grave & taille qui veult
espargner Et apres la

chose stampee se colore avecq les susdictes couleurs de
laque

verdet azur desmail & destrempes en vernis de
tourmentine

Mais au lieu que tu vouldras azurer pose du fer blanc qui

est plus propre pour le fonds dazur





Doublets

Le bon sang de dragon destrempe en eau de vye
porte son

mastic ou colle soy mesme comme aussi faict le verd de
vessie & le

safran




Colle de poisson ou usblac et colle
de

bouche

Elle se faict avecq peau de moulue boullie plustost
questre

salee Les menusiers en collent leurs chef
doeuvre et les quiternier[illegible]

sen servent aulx ouvrages delicates Elle veult estre fort battue

puys destrempee doulcem{ent} en eau qui ne bouille
gueres

La colle de bouche se faict de ratisseures de
parchemin et on sen

sert sans feu pour coller papier ou choses semblables la
mouilla{n}t

avecq la bouche



On la bat et faict

tremper <-en eau de vye->

<-de vinaigre-> en vin

blanc une nuict puys

on la faict fondre

a feu lent Aultres

la destrempent en

eau de vye


