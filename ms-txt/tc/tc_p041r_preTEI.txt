Terre de gect pour les fondeurs

Elle se rend grace estant battue et meslee aussy de fient

de cheval La terre des potiers seroict
trop grasse et

se fendroict &amp; ne tiendroit pas au foeu Mays il la fault

mesler de la moictie de sable et de la quarte ou
cinquiesme de fiens de cheval

Et la laisser seicher puys la mectre en pouldre puys la

tamiser pour la rendre subtile &amp; purgee du gravier qui

empescheroit de gecter nect Le fiens rend la terre plus
amiable

&amp; plus traictable mays il fault quil soict bien nect de
pailles &amp;

aultres choses Et quand la terre est grasse bien fort il luy
fault

donner plus de sable &amp; plus de fiens Mays il se trouve des terres

grasses meslees delles mesmes de sable Si elles ne le sont fais le
par

artifice Il fault tousjours recuire les terres plustost que
jecter









Lis de jardin

Si on le romp a sa premiere gecte &amp; il ne reboutte &amp;
florist

que lan suivant &amp; croy que les herbes
bulbeuses font ainsy







Sable

Le sable doibt estre jecte pour gecter choisi non pas si
aride

quil naye poinct de prise Ne trop gras aussy Et combien quil

sen trouve de naturel Touteffois ce nest pas par tout Et si

tu es en lieu quil ne sen trouve poinct Tu le peulx composer Mays

non pas avecq terre grasse car le sable nen veult
aulcunement car

elle faict soufler bien fort Mays tu luy peulx donner liaison

avecq de la brique fort broyee sur le mable ou
plastre ou albastre

calcine ou chose semblable ou moelle de corne de boeuf
bruslee

ou aspalte brusle parmy Si tu le broyes bien
subtillement sur

le porphire il s adquiert prinse &amp; puys
tu le peulx brusler

avecq aspalte ou le mesler dune quarte partye de
tripoly Garde

quil ne tumbe de pain dans ton sable Car cela faict fort

soufler





Essaye de mesler

du noir a noircy





Canards

Les domestiques petits ne croissent dun moys
apres quilz sont

esclos ains demeurent en cest estat Mays apres ilz croissent bien
tost

mesmement silz vont dans leau On les nourrist avecq du
grain de mil

bouilly leur esmiant parmy du pain et y espandant des
laictues

fort hachees