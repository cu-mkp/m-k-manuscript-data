Contre les rougeurs du visage

Fais une petite coiffe de plomb &amp; la porte la
nuit Excellent

secret Essaye un masque de plomb





Medecine des orientaulx contre

toutes maladies









Fais secher du rosmarin au moys de
may puys emplis ce godet

de pouldre diceluy Et mects un charbon allume
dessus Et

recois la fumee par la bouche bien serree Et une
partye

te sortira par le nes Mays si tu veulx purger la teste
sarre

aussy le nes Contre morfondiments rheumes &amp; aultres
malladies





Terre graisse

Les fondeurs pour en faire les anses de leurs cloches sen
servent

Et plustost que sen servir ilz la battent bien fort puys la
laissent

secher a lombre peu a peu &amp; a long temps Et en
moulent fort net

Mays il ne fault pas quelle soit areneuse &amp; ains
bien choisie &amp; doulce





Recepte pour faire bronze et
vernys de

plusieurs sortes

Pour faire vernys excellant deaue claire duquel uzeras
aveq le

pinceau Et Incontinant seiche pour mectre sur pappier
tablette ou

aultre piece

Premierement tu prandras Cinq onces deau de vye et
une once

de betjoin pillez entre deux pappiers ou cartes ou
en ung mortier