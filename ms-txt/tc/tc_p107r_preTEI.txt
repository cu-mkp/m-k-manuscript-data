ʘʘ

Pesant comme auparavant

et comme paste mediocrement

espesse &amp; quil ne se trouve

si ayse a manier &amp;

comme quand il est

liquide Cest

signe quil est

asses cuit ce que

tu cognoistras

quand il gecte

aussy de longs

bouillons ou

exhalations au

milieu &amp; aultour

longues comme le

doigt Le voyant

en cest estat tire le
du foeu Car il est

asses recuit

pource que si

tu le recuisois

dadvantage il

le seroit trop &amp;

nauroit pas tant

de prise Car

quand il vient

rouge &amp; passe
sa cuite il perd

sa force &amp; gaste

le sable Laisse

le froidir plustot

que le mesler

parmy les

aultres sables

Et comme il est
froid mesle et

moule Car tant

plustost tu lemployeras
apres sa cuite

tant plustost il

faict prise





Pour prendre lezards

et serpents

Prens une verge et attache au bout un filet qui
aye ung noeud oeillet
oeillet

courant au bout Et estant deulx ou trois pour amuser en

siflant le lezard aproche luy du col loeillet et
comme il laura

la teste dedans tire Le lezard est plus fascheux a prendre
a la main

que le serpend &amp; mort sans laisser &amp; sarre
comme une tenaille

Les serpents se peuvent prendre avecq la
main pourveu quelle

soit couverte dun gros drap de laine car les dents du
serpent

demeurent dans le drap &amp; ne le peuvent transpercer
comme ilz feroient

bien un linge Les dangereulx se cognoissent aulx yeulx bleus
&amp;

asses aseures azures
Ilz ne mordent gueres dans leau ce quexperimentent

les preneurs descrevisses

La mixtion du sable est de deulx
parties de plastre

pulverise &amp; recuit comme dict est &amp; dune
partie de tuile rougie

et p pre a bon foeu apres la premiere
cuicte &amp; puys subtillement pulverisees

Et de alum de plume la moictie de la brique
Scavoir deulx

pleins creusets de plastre Un de brique
&amp; un demy dalum de plume

Lalum de plume ny peult estre trop car s cest luy qui
donne

liaison au sable et pourcequil ne se brusle point il faict

que le sable soubstient le foeu sans se fendre &amp; crever
Aultrement

sans luy le sable ne soubstiendroict poinct ce sable ainsy compose

est propre pour tous metaulx mays si tu le veulx employer

pour lor il y fault plus dalum de plume &amp;
que la composition

susdicte Et y mesler du crocum ferri Car cest cestuy la
qui

attire lor

Il fault que tout sable de quoy tu veulx bien gecter
soubstienne

bien le foeu cest a scavoir quil soubstienne abon
c une grande

ignition sans se gaster

Lalum de plume est malaise a piler Et ne passe poinct
par

le tamis Par ainsy il le fault subtilier sur le
mabre

Et celuy blanc que v en pouldre que vendent les
apotiquaires

est bon Il se subtilie mieulx su dans le
mortier en pilant &amp;

trainant le pinon Ainsy tu le rendras fort subtil

Le crocum ferry doibt estre embrase dans la
fournaise

des verriers quattre jours