Mouler fruicts en sucre

et animaulx

Le sucre est gras a couler et brusc &amp;
rompant estant sec et diceluy on gecte bien
choses rondes

&amp; gros muscles Mays malaisement choses subtiles &amp;
delicates

Toutesfois essaye le sucre fort clarifie Il fault tremper

toute une nuict ou un jour le
moule de plastre plustost que gecter

le sucre affin quil soit bien abreuve deau &amp; ne boive
pas

le cirop Il fault aussy quil soict bien en despouille

Car le sucre est aigre &amp; brusc En fin ne pense de gecter

rien en sucre qui ne soict bien en despouille Et qui ne se

puisse nettement mouler en deulx parties pour souvrir

quand besoing sera Si tu veulx mouler un raisin Il le

fault prendre comme touts aultres fruictz en sa vigueur

naifve Car sil est frestri Il ne viendra de mesme Advise

doncq de faire tes moules en la naturelle saison
de

que chasque chose Le raisin communement
quon veult

gecter en sucre se faict artificiellement ou avecq de la

cire ou terre ou avecq des grains mesmes raportes

avecq de la cire fondue sur quelque plaste &amp; chose
pleine

de facon quils soient bien seres et en despouille &amp; ne

facent quune moictie Ou bien si tu as de ces raisins quon

apelle chauches ou sauvignons qui ont le grain
fort

presse Enchasse la moictie diceluy sur dans la
plaste

dardille Et gecte sur laultre moitie et sil y a quelque

grain qui ne soit en despouille arrache le Note quen

sucre ne mesmes en metal le raisin qui ha les
grains clairs

&amp; separes ne se peult bonnement gecter pourceque les bouts de

la grappe seroient si subtils mesmement si le raisin est
garde

quil ne pourroit soubstenir les grains massifs Par ainsy

il fauldroit gecter creux Ce que tu ne pourrois si le
raisin

nest reserre des grains &amp; moules sans les avoir
espars &amp; clair

semes



Pour gecter poires &amp;

pommes en sucre il ne

fault point faire de

gect Mays emplir une

moictie de moule

et puys

joindre les

deulx et

tourner

tousjours

jusques

a ce que

le sucre

soict pris

et froid

Il ne fault

rien mesler

au moule

que le seul

plastre

recuit comme

tu scais



+

Il fault que

le moule aye

trempe tout

un jour et

une nuict dans

leau froide

pour et soict

humide quand

tu gectes en

sucre



Le signe que

le cirop ou

sucre fondu en

eau est asses

cuit pour

gecter fruicts

cest quand il

faict des filets

en le secouant Et sil passe ce poinct il ne seroit pas bien car il se
rendroit tousjours

humide Si le sucre sattaque il fault y gecter un peu
damydon dans le moule

ou le frotter avecq une amande