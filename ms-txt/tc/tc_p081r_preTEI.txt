Sable

Il sen trouve dexcellent au costau de puy david aupres de
thoulouse

pour plomb estaim &amp; cuivre Il ne veult pas
estre trop recuit

pourceque se deseichant ainsy a coup il perd sa liaison &amp;
sescuie

a la premiere entree du metal ce qui faict venir louvraige

grumeleus &amp; mal net Il vault mieulx recuire de loing quavecq

la flamme de paille qui engendre des de la
crasse Plustost que

remplir le chassis tu peulx mectre du plus subtil sable que tu
auras

dans un linge fort subtil &amp; en poncer a sec la
medaille Et puys

le sable mouille que tu y mects dessus qui ha plus de corps le

grippe



Le suif faict soufler



Le mercure

arreste melle comme

on veult gecter

faict courre le

metal plomb

Mays sil est

pur il le fault

gecter bien chault

affin quil coure

Et souspirails





Terre a mouler

La terre a gainiers ou celle dont les
potiers font un blanchiment

sur les pots pour mieulx faire courre le plomb dessus &amp;
garder

que le plomb ne semboive dedans est fort bonne a mouler

les caves de ce que tu veulx faire en relief Elle est de meilleure

despouille que le plastre ne le soufre qui se font
durs

quand ilz ont faict prise Car la terre preste Il la fault

fort battre affin quelle ne se fende point Et si la piece

est fort grande tu la peulx mouler a plusieurs parties

Si tu la recuits il fault que ce soit a foeu clos On trouve

de ceste terre au fosseret &amp; en un aultre lieu
appelle Ox





Plastre

Il fault quil soit bien cuict ce que tu cognoistras quand le
cuisant

en quelque cassolle de fer ou metal tu le mesles
avecq une verge

de fer &amp; sil sattaque au fer il nest pas asses
cuit sinon il est

bien Leau de laquelle tu le destrempes doibt estre un peu tiede
&amp;

le moule aussy de terre susdicte ou aultre un peu chault
Louvraige

de plastre nest pas de duree &amp; les visaiges &amp; choses
delicates se

rompent si on ne luy donne une main de colle





Carton

Il fault prendre du papier de florence qui est le
plus fin &amp; le piler &amp;

faire tremper plusieurs fois &amp; changer deau tous les
jours affin quil ne

sente point mal &amp; comme tu lauras moule dans le cave pose
ung linge dessus &amp;

par derriere frotte avecq une dent comme si tu
voulois brunir Et il se

moulera fort net puys colle par derriere de la toile avecq
colle forte