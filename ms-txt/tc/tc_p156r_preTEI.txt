






Mouler promptement et reduire un

cave en relief

Tu peulx empraindre de cire coloree le relief dune

medaille &amp; tu auras un cave dans lequel tu pourras gecter

en noyau un relief de ton sable sur lequel tu feras un cave
de plomb

ou destain dans lequel tu gecteras un relief de cire

Et puys sur ceste cire tu feras ton moule en noyau
cave

pour y gecter le relief dor &amp; dargent ou tel
aultre

metal quil te plaira Mays pour advancer besoigne

si tu as haste fais le premier empraint &amp; cave de mie de

pain preparee comme tu scais qui moulera fort net Et
la

dedans gectes y de la cire fondue qui te rendra un beau

relief sur lequel tu feras ton noyau




Ouvrage dor fort leger et creux

Gecte un lesard ou telle medaille quil te plaira
dargent

bas comme de billon Apres dore la
legerement Et comme la premiere

doreure sera faicte &amp; essuite au foeu Advive
grattebroisse &amp;

fais une aultre charge de doreure legere comme la
premiere

fois &amp; fais ainsy trois ou quattre fois ou dadvantage selon

lespesseur que tu vouldras donner Et puys ayant faict un

petit pertuis au lieu moins en voeue Mects ton ouvrage dans

de bonne eau fort qui penetrant par le pertuis a
largent

le mangera tout sans endommager lor De sorte que tu auras

un lesard creux jusques aulx ongles ou aultre ouvrage si
leger

quen souflant tu lagiteras Mays advise de ne charger pas

dor amalgam√© tout a un coup ou qui aye gueres despesseur

a chasque fois pourceque cela boucheroit les petits traicts

Mays y procedant comme dict est
legerem &amp; a plusieurs fois et

nettoyant bien

tu feras bien



Affin que leau

fort mange

mieulx il fault

gecter gecter

dargent bas




Ciseller

Le plomb est si gras &amp; tendre quon ny peult fraper
hardiment

&amp; fault avoyr la main fort legere Les aultres grands
metaulx

sont plus ayses Avecq un burin apelle longlet tu fais
&amp; resuits

les traits les plus delies Avecq le burin ordinayre a tailler
les plus

larges Et avecq le chaple tu ostes les grosses baves Et avecq
les

cisellets tu adoulcis lasperite des traicts tu aplanis tu
releves un trait



