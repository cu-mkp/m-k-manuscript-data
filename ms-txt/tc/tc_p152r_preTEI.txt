  Mouler un rat La barbe de ses moustaches seroict malaisee a venir de gect tu les pourras doncq raire avecq du foeu comme dle tyran de Syracuse &amp; apres tu luy en pourras remectre darg de naturelles argentees La queue est belle moulee pourcequelle est faicte a petits cercles escailles presques comme celle dun lesard &amp; afin que le poil nempesche de bien mouler brusle au foeu dune petite chandelle Le reste du corps se doibt oindre avecq huile de froment qui tiendra le poil roide &amp; couche si bien que le sable ne lenlevera poinct en si embrouillant pour empescher de venir net Lhuile de froment estant sec ce qui sera bien tost tu pourras passer un peigne fort delie sur le poil pour le diviser affin quil se monstre au gect Sur une petite souris tu peulx bien mectre de lhuile commun pour baisser le poil Et plustost que mouler ses animaulx (excepte les serpents &amp; lesards) laisse les reposer demeurer morts un jour ou deulx pour les avoir plus maniables Car ilz se tiennent roides apres leur mort &amp; ne se peulvent bien acommoder a leur vray plant quilz ne soient un peu amollis Touteffois si tu le moules incontinent apres quil est mort ou luy donne son plant plustost quil ne se roidisse tu feras bien Au Et pourceque les yeulx se meurent tu y en si tu ne le moules promptement tu pourra substituer dans les yeulx des moicties de poix bien ronds desnues de leur peau &amp; escorce Aulcuns font muer le rat Aultres loignent dhuile dolif qui est amiable Car lhuile de froment est espes &amp; ha trop de corps Cest pourquoy on nen use gueres que pour donner quelque traict a un pied de mouche ou soubs un aisle pour les tenir roydes Aultres couchent le pol avecq un jaune doeuf qui est bien tost sec &amp; amiable Plante le plustost que lhuiler sur la plaste de ardille et leve luy la teste avecq une pointe de fer &amp; asseure luy aussy les pieds avecq des poinctes &amp; la queue Frotte le deau de vye estant sec de lhuile Puys gecte ton sable apres descouvre le comme les aultres animaulx &amp; fais le second gect Il ne fault pas ouvrir le moule quil ne soict recuit &amp; le rat brusle + Le rat pourcequil est espes vient mieulx estant creux sil est grand rat une souris se moule mieulx pourcequelle ha le poil plus court Il nest pas possible de bien mouler ung animal qui ha les os grandelets comme un oiseau ou ratsans ouvrir le moule pour le bien nettoyer Car les os ne se calcinent poinct   Toute plume &amp; tout poil est malaise a mouler selon le naturel   Le beurre pour oindre lanimal a poil est meilleure que lhuile de fromant pourcequil est plus amiable   Si le rat est grand il est bon de luy oster les entrailles ou layant moule le faire seicher au four pourceque la grand humidite quil ha vient a bouillir dans le moule &amp; le gaste &amp; faict grumeleux  Ne mects ton moule au froid quil ne soict bien refroidy lentement a sec Aultrem il emboit lhumidite qui le faict rompre   