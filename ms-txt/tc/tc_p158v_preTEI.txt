








Couleurs pour les feuilles vertes

On les painct communement a huile pourceque les
couleurs

a destrempe nont point de tenue Pour fleur de
soulcy

le minium peu broye pour aulcuns &amp; pour daultres qui

sont plus jaulnastres un peu de massicot parmy

Pour vert Le vert de gris a fonds &amp; est trop obscur

Si cest un vert jaulnastre Tu peulx mesler avecq

le verdegris un peu docre jaulne &amp; de
scudegrun

Si le verd est obscur Mects parmy du charbon

de noyau de pescher qui faict un v noir
verdastre

comme le noir dos de pied de boeuf faict
bleuastre

Et ainsy par jugement &amp; discretion mects la couleur

sur la fleur ou foeille naturelle pour voyr

si elle aproche bien Mays couche la fort
clere pour ne

couvrir pas les traicts de louvrage







Grands moules

A cause du grand poix du metal ilz veulent

estre mis dans une presse affin quilz ne souvrent

pas







Fumee de chandelle

Elle faict venir plus net &amp; encores quelles soict un
peu espesse

elle ne tient poinct de lieu pourcequelle nha poinct de

corps Jay ainsy parfume mes moules de noyau pour

lestain &amp; plomb Et ay gecte dans le moule
froid

mays auparavant bien deseiche Et est venu fort net

Il est vray que le plomb mesle de moictie
destain

pourceque la medaille estoit espesse estoict fort chault







Gect

Encores que Si la medaille est fort espesse ne
luy donne

pas pour cela le gect aussy espes Il suffict que le

gect aye la moictie de son espesseur Mays si elle

tanvre donne luy le gect de son espesseur Noublie pas de

fayre des souspirails au gect ou communement la matiere
soufle





Noublie jamays

dhuiler le gect de

cire quand tu moules

des herbes ou

fleurs Aultrement

il se rompt &amp; ne

se peult pas

retirer



