  Mortiers Mortier tel se faict qui poise trois quintals porte balle de canon platte du coste quelle doibt sortir &amp; ronde par le dedans du canon comme si cestoict une balle de canon couppee par le milieu Il ha deulx pans de long Il se charge de xxv lb de pouldre Car au il fault quil soit plain jusques a la bouche &amp; quil se rompe Il nha point aultre grosseur a la culasse qua la bouche &amp; est tout dune venue Il fault que sa matiere soit meilleure que de piece &amp; que sur 4 quintals de cuivre fin il y aye seulement un quintal de metal Affin quil tienne coup &amp; se rompant avecq plus de force fasse plus dexecution Il sert a mectre contre une porte avecq une grand croix de fer devant la balle Et sEstant charge il fault quil soict vestu de grosse toile bien cousue qui soict par dessus toute cOincte de tourmentine Il fault quil aye quattre ances faictes en le fondant car il est en plus ayse a poser La croix de fer se joinct a la bouche avecq la toile dont il est vestu Pour le poser il Les ances se doibvent tenir au bord de sa gueule comme tu vois Pour le poser il fault trois ou quattre chevilles de fer dun pan de long &amp; grosses comme le doigt qui ayent la poincte comme un vibrequin guinbelet &amp; toute la jambe en vis come un tire fons &amp; un aneau par laultre bout pour les tourner avecq un baston court qui joue dedans laneau Et les chevilles se posent dans la porte mays non pas droictes Mays car elles nauroient point de force mays de travers comme si tu voulois les ficher vers le milieu du mortier Et pour ce fayre il fault que le trou des ances soict bien large En ceste sorte le mortier tirant pousse les chevilles de long &amp; travers dans la porte &amp; faict plus de fracture Estant pose il fault que tu ayes de la sauscice de bouquaran faicte en ceste sorte Ayes huict ou noeuf canes de liste de bouquaran ou dadvantaige si le fosse est plus large Et que la liste soict large de quattre ou cinq doigts Fais la bien couldre de sorte quelle soict comme un boyau par lOu un baston gros come le doigt puisse passer Emplis la toute de bonne  Cestuy cy est pour mectre soubs une tour sapee la gueule en hault On faict deulx anneaulx de fer larges &amp; avecq une barre ou deulx quattre hommes le portent Ilz sont aussy pour mectre aulx bresches mays il ny fault que demy charge scavoir x lb &amp; lemplir de cailloux &amp; de cailloux de charrette    Il le fault couvrir tout de toile ciree &amp; frottee de tourmentine &amp; chose combustible Ceste couverture se faict affin dasseurer la balle quelle ne tumbe point et affin que le foeu se prenant a la couverte lamorce ne faille point Au droit de la lumiere il te fauldra mectre bonne quantite damorce Aulcuns sur la balle mectent une croix de fer qui surpasse la bouche du mortier de deulx pans Aultres ne mettent que la balle       pouldre Estant pleine la saulssisse trempe la bien dans legierement pour mouller la toile &amp; non la pouldre dans deulx parties de vinaigre &amp; de une deau de vye Apres laisse bien seicher ladicte toile Et puys il fault joindre a ladicte saulcisse une longue fisselle ou cordette qui soict plus longue deux fois que la saulcice &amp; ne la fault pas serrer contre la saulcice Mays seulement la lier a icelle par les deulx bouts &amp; la couldre a la saulcice en quelques endroicts sur le milieu Apres il fault oindre toute la saulcice avecq de la tourmentine bien bonne Et au bout dicelle que tu vouldras joindre a la lumiere du mortier pour donner foeu tu pourras couldre une ou attacher bien serre une liste de toile large dun empan qui soict aussy bien trempee dans la tourmentine &amp; ceste liste doibt estre fendue par le milieu affin de lentourner &amp; lier aultour du mortier Et fault latacher en sorte que la lumiere soict pres du me la le bout de la saulcice qui soict ouvert soict joinct a la lumiere du mortier Puys il fault mectre force pouldre accachee sur la lumiere du mortier Et apres que celuy qui est hors du fosse tire la lignette &amp; cordelle qui est joincte a la saulcice tant quelle soict moyennement estendue mays non pas tant tiree quelle se destachassent Et sil y avoict de leau dans le fosse il fauldra soubstenir avecq des forchettes la saulcice Puys celuy qui tient le bout de la saulcice pourra donner foeu sestant mis en seurette &amp; les aultres aussy   Mortiers Les mortiers quon veult poser aulx portes ou grilles de fer sont suffisants silz poisent 40 ou 50 lb Au reste quand a la charge balle &amp; facon de proceder il fault faire tout comme il est desja dict cy devant de celuy de 3 quintals Un homme le peult porter Il fault que la balle soict ronde dun coste &amp; platte de laultre comme une demy balle la moictie dune balle couppee Il fault aussy que la croix se tienne a la balle et quelle la balle se fondant si tu la fais de metal senveloppe avecq le milieu de la croix   