






    Coral contrefaict

    
        &#160;&#160;&#160;&#160;&#160;&#160;&#160;&#160;&#160;&#160;
        &#160;&#160;&#160;&#160;&#160;&#160;&#160;&#160;&#160;&#160;
        +
    

Il fault premierement faire les branches de boys ou

prendre une branche despine bisarre puys fondre une

lb de poix resine claire de la plus belle et y
mectre

une once de vermeillon broye subtillement
avecq huile de noix

Et si tu y adjoustes un peu de laque platte de
venise

la couleur en sera plus vive et remuer le tout dans la

resine fondue sur foeu de charbon et non de flamme de

peur que le feu ne sy prenne Apres trempe en tournoyant 

tes branches dedans &amp; sil y restoit quelque filament

tourne la branche sur la chaleur du charbon





La colophonie nest aultre chose que

rousine recuite Pour bien la faire

Ayes un pot plombe &amp; fais fondre la

resine &amp; bouillir sur brasier une bonne

heure &amp; jusques a ce quelle ne demonstre

estre poinct espesse ains

claire &amp; liquide comme

eau &amp; que facillement

elle coule &amp; file au bout

dun baston avecq lequel tu la broyes &amp; en fais

lessay Lors coule la

par quelque gros caneva

ou estamine bien claire

de sorte quen coulant

elle tombe dans du

vinaigre le plus fort

que tu pourras Car le vinaigre luy donne

force &amp; lempesche destre

si frangible Reitere

cela deulx ou trois

fois &amp; elle sera belle

&amp; bien purifiee pour

contrefaire ton coral

Tu peulx mesler la

quarte partie de mastic

parmy ta rousine purifiee

pour la rendre plus ferme

et plus belle &amp; si tu prenois

la seule larme du mastic

tant mieulx seroit mais

il seroit trop long



soufre &amp; vermeillon

faict le mesme effect



Le coral faict desmail de gueule endure la lime
et le polissement



Il se faict comme le ciment qui est

plus fort mesle de verre que de

pile que de brique Ainsy on y

mesle avecq le vermeillon de lesmail

de gueule qui est rouge en corps bien

pile Ainsy de toutes couleurs desmails





Vernis pour tableaulx
Prendre une lb de tourmentine de
venise &amp; la faire chaufer

dans un pot jusques a ce quelle fremisse et mectre dedans

demy lb dhuile de tormentine de la plus blanche que
tu

pourras Et la remuer bien ensemble sur foeu de charbon

Et loster incontinent Et elle cest faict Mays sil te
semble

trop espes adjoustes y un peu dhuile davantage Comme

aussy sil est trop cler tu le peulx espessir y mectant

un peu de tormentine Ainsy tu luy donneras tel corps

quil te plaira Il se pourroict bien faire sans foeu

Mays estant chaufe il est plus dessiccatif Il saproprie

sur les tableaulx &amp; aultres choses painctes sans
corrompre

les couleurs ne jaulnir Et seiche a lombre &amp; au
soleil

&amp; du jour au lendemain Et aussy bien en hiver
quen este

il se vend communement quinze sols la
lb



Il fault un peu plus

de tourmentine que

dhuile de tourmentine

affin de donner corps

au vernis lequel se

doibt coucher avecq

le doigt affin de

lestendre plus delie

et moings espes car

quand il est espes il

jaulnist et grippe

On ne vernist pas

pour faire luire les

tableaulx car cela

ne faict quoster leur jour





Mays cest pour faire rehaulser les couleurs qui sont imbeues et les
garder de la poulsiere

Le vernis de mastic ne soubstient point la pluye Mays
bien celuy

dhuile et rousine




Gros vernis pour les planchers

Il y a du vernis qui est long a seicher &amp; degoute plus de
deux

moys apres quil a este aplique aulx planchers Mais

cestuy cy ne degoute poinct comme celuy du temps passe qui
estoit

faict dhuile de lin daux bouillis dedans pour lestaindre
&amp;

degraisser &amp; avecq du bled Et cestuy cy jaulnissoict &amp;
rendoit

verdastre la couleur bleue des tableaulx Cestuy se faict

comme laultre horsmis quon mect grosse tourmentine commune





