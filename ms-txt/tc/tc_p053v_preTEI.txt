  Vers de soye Ils se produisent de grene cest a dire doeufs laquelle se vent a lonce qui communement se vent en languedoc iii lb v s Celle despaigne que les marchans y aportent est estimee la meilleure pourceque les vers qui en proviennent ne sont pas si subgects a malladies &amp; font plus de soye En espaigne dune once de soye grene ilz sen produict des vers qui raportent ord communem xv lb de soye Mays lonce dune once de grene produicte en France il nen revient que x ou xii Troys onces de grene sont pour produire telle quantite de vers que tu en pourras fournir une chambre acommodee de trois ou 4 estages de tables larges Volontiers ilz comancent a sespelir vers la sepmaine saincte Et pour ce faire on les mect dans une boite de sapin comme celles ou lon mect la dragee Entre des coissins de plume chauldement Et au commancement ilz sespellissent comme f petites formis noires &amp; aussy tost quil y en ha deulx ou trois espelis il leur fault donner des foeilles de moeurier blanc Et puys les ranger sur les tables Et trois fois le jour il leur fault changer des foeilles fresches Et sil faict sur jour quelque tonnerre ou temps pluvieulx couvert &amp; frais il fault tenir dans la chambre trois ou 4 rechauls &amp; avecq charbon allume &amp; y mectre de lencens jusques a ce que toute la chambre soict remplye de fumee Et quand le temps se porte chault &amp; serain la soye abonde plus &amp; en est meilleure Aulcuns vers la font plus blanche aultres plus jaunastre Et encores quelle soict blanche elle se jaulnist quand on la tire avecq leau chaulde Despuys Les vers despuys leur naissance jusques au leur temps quilz font leur coquons &amp; leur prison dorment &amp; sassopissent 4 fois &amp; a chasque fois demeurent 4 ou cinq jours assopis sans manger comme silz mouroient pour renaistre une aultre fois Car a chascune ilz changent de peau &amp; commancent a despoiller la teste puys consequement a divers jours les reste du corps &amp; de blanc viennent grisastres &amp; de grisastres blans En fin Et sil en y a quelque malade qui naye force de se despoiller il luy fault ayder &amp; se garder de la crever Car lors rendant une liqueur jaulne elle ne vauldroit plus rien Et mesmes ne proffictent elles guere despuys quon la maniee de la main Vers la pentecoste elles comancent a vouloir monster a des branches seiches de brande ou bruyere quon leur pr√¶pare en &amp; attache  Voy Hieronymus Vida Albensis episcopus de b cremonensis scripsit carmine de bombicum natura   coment on les remue      sur quelques tables haultes &amp; a cella cognoist on quand elles veulent monter quand sur la foeille elles hau salongent &amp; haulsent la teste &amp; une partie du corps lors on les porte aulx branches de brandes ou elles sarrestent &amp; commancent a filer leur prison quon appelle coquon de la grandeur dun oeuf de pigeon communem combien quil sen trouve de beaucoup plus gros pourceque il advient que quelque foys il se mect deulx ou trois &amp; jusques a xi vers dans un coquon qui est bourru &amp; lanugineulx a lentour &amp; de laquelle bourre est la filoselle ou floret &amp; du coquon qui est une peau blanche solide continue &amp; ferme se faict la soye Le coquon est si dure que malaisement on le coupe avecq longle Et toutesfois pour sortir de sa prison elle le ver la ronge par un bout &amp; apres avoyr demeure dedans vivant de son propre suc il trois sepmaines Il sort amoindry de la moictie Car quand il commance a filer il est long comme le doigt annulaire &amp; ha huict pieds &amp; au sortir il est plus court de la moictie &amp; nha que 4 pieds En revanche il est devenu papillon &amp; ha des aisles sans voler toutesfois Et y a ha masle &amp; femelle Aussy tost quilz sont sortis du coquon le masle charge la femelle &amp; on les mect sur un linge blanc la ou ilz font leurs oeufs lesquels la femelle ne feroict pas bons &amp; proffictables si le masle ne luy estoict done Et comme le masle sest desprins dune femelle il le fault gecter car il ne seroit pas bon de le donner a une aultre Ils ont acheve de filer &amp; faire leurs oeufs en trois sepmaines &amp; vers la saint Jehan Et lors on garde leurs oeufs &amp; grene jusques a la sepmaine saincte comme on dict est Aulcuns filent parmy la foeille &amp; y font leur coquon sans monter hault  La soye des coquons ou il y a   