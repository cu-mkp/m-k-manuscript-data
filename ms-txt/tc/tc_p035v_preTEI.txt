








Pour garder quelquun de ne

manger dune viande

Faictes seicher de la racine de pied de veau
aultrem{ent}

jarus & en saulpouldres la viande<-s->
a quoy il ny a

poinct de dangier Voy Mathiol







Pour fayre transmuer du bled

dun vaisseau a aultre




Ayes deulx petits boisseaulx de boys de pareille
grandeur

qui soyent par le dehors du fonds caves de lespesseur

dun dos de cousteau ou plus Lun diceulx demeurera
vuide

& au fonds de laultre tu colleras des grains de bled
avecq

de lamydon de sorte quil soict tout couvert de
grain & il

semblera en estre plein Ayes aussy une cloche de
boys

dans laquelle tu mectras aultant de grain quil en
pourra

demeurer en la capacite dun des boisseaulx Et par dessus
mects

une piece de cuir simple qui entre justem{ent}
dans la cloche Mects

tout dans un sac ou serviette ou mouchouer
plie si tu ne veulx

employer la gibessiere de M{aistr}e gonin
Montre premierem{ent} le

boisseau vuyde puys en presence emplis le de
grain puys

remects le dans la serviette Apres laisse y cestuy la
&

prends celuy ou est colle le bled avecq
amydon & il semblera

que ce soict le premier remply de bled Mects le soubs
un

chapeau & pose doulcem{ent} la cloche sur
la table pour la

premiere foys Et si tu veulx monstre promptem{ent} &
sans

arrester le fonds qui sera couvert de cuir blanc de la
couleur

du boys Puys faisant semblant de monstrer le

boisseau qui est soubs le chapeau tu le tourneras

dextrem{ent} du coste quil est vuyde & le laisseras
couvert

puys commanderas que par invisibilium le bled
passe

dans la cloche de laquelle tu fraperas un peu
auparava{n}t

sur la table un peu fort & le bled tumbera
au fonds &

couvrira la piece de cuir Puys leve le
chapeau

le boisseau <-semb-> se trouvera vuide Et la
cloche plene

de bled que tu racleras dextrem{ent} avecq la
piece de cuir






