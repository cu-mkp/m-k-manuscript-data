






Portraire

Il fault pourtraire a loeil sans compas
ne regle pour se

rendre artiste les maistres ne le permectent pas
aulx

aprentis

Quand limpression est de long temps faicte elle
sengraisse

il la fault frotter avecq de la cendre & de leau






Perspective

Pour cognoistre le poinct il fault coucher une regle

sur les lignes & a la desmenee dicelles le poinct sera

Aucuns font un pertuis au bout de leurs regles pour
assurer

le poinct par ce pertuis & faire jouer la regle
Aultres

couchent une regle au travers du tableau puys sur icelle

regle couchee posent la poincte dune aultre regle
laquelle

fichee sur laultre par le moyen dune vis joue &
sestend

la ou il est besoing sans perdre le point

La regle et compas sans le jugem{ent} de
loeil font errer

perspective est tres difficille






Pour paindre perspective

a huile il ne fault pas

que tu serves de regle

car tu brouilleras

tout Mays il fault

quen couchant tes

couleurs tu gardes

<-les-> & suives les lignes

de ton premier desseing
    


Pour faire aussy les lignes a plomb qui sont du
hault

du tableau <-pour faire-> <-vif-> venant en bas il te
fault

avoyr un fil ou quelque plomb soict attache par
un bout

& par laultre un petit crochet pour pendre ledict
filet

au hault du tableau


    








Tableau

Il fault pour pourtraire & coucher les couleurs
mesmem{ent} a

huile que tu tiennes ton tableau le plus droict sur le
chevalet

quil te sera possible car sil est panche il y a danger que quelque

poulsiere & ordure ne si attache Tiens net & sans poulsiere

Le lieu ou tu pains


