








Mortiers









Les mortiers se font de la meilleure ligue de metal &amp; de
fine rosette

quon peult affin quilz ne crevent poinct scavoir dune partye de
metal

&amp; deulx de rosette fine ou vieulx chauldron qui est
encores mieulx

Les uns sont de quinze ou dixsept lb &amp; ch se
chargent de deulx lb

&amp; demye de bonne pouldre grenee &amp; sont pour apliquer aulx
fenestres

&amp; portes communes Aultres sont du poix de 25 a 27 lb et
se

chargent de 4 lb de pouldre Aultres de 45 lb
poisant &amp; se

chargent de huict lb de pouldre Et ainsy se forment
selon leffort

quilz ont affayre Il seont pardehors touts dune venue Mays
par

dedans ilz sont faicts comme un crusol

    





 plus estroicts au dedans

de la culasse &amp; allant en eslargissant vers la gueule Et cest
pour

leur donner force a la culasse a cause de la quantite de
pouldre

quilz tiennent &amp; quilz ne se crevent poinct On leur donne a la
culasse

Ceux de 45 lb ont huict lignes despesseur a la culasse
&amp; viennent

par dedans en diminuant jusques a la gueule qui est de 4 lignes
Ils

ont xii poulsses de long &amp; sept de diamettre en la
gueule &amp; ouverture


















Ceulx de 27 lb ou environ ont ix pousses de
long

&amp; six de gueule en diametre A la culasse ilz ont vi
lignes

despes &amp; 3 a la gueule Ceux de 17 lb ont en longueur

8 poulsses &amp; cinq de gueule On les couvre touls
ensemble

toutes les fourchettes &amp; chevilles &amp;
houtils de quoy on se

sert avecq de grosse toile ou gros drap affin quil
ne

fassent point de bruict Ils est bon quilz demeurent

quelque temps charges Apres quon y a mis la pouldre

on la pille bien fort et puys on y mect du papier acache

puys une tourtelle de cire bien apillee &amp; sur la cire
une

aultre platene de liege qui entre bien justement &amp; avecq

force En ceste sorte la pouldre demeure bien sellee &amp;

donne de plus grande impetuosite &amp; si tu veulx tu peulx

mectre sur la platene de liege une de bois percee au

milieu si le mortier est perce par la culasse quon tient

estre le plus aise &amp; qui faict plus de faulcee pourcequil

ne peult reculer Et pour ceulx cy qui ont la culasse

percee il fault avoir un bon guimbelet pour faire

premierem le trou affin que la
cheville qui est faicte

en par la pointe en guimbelet aye plustost &amp;
sans bruit

attache le mortier Et a pour ceulx cy il fault garnir

le bouton qui soict bien uniment lime p de toile
ciree

ou y adjouster de la cire affin quil estouppe
justement

le trou de la culasse Mays pourceque quelques foys

les portes sont ferrees &amp; que la cheville de fer ne
se

peult percer On use dune fourchette de fer faicte

en tenaille &amp; dune aultre verge q de fer
faicte par le

bout a trois griffes comme tu voys depainct Et en
ceste

sorte le mortier se tient bien &amp; est incontinent pose

Les chevilles de fer doivent exceder le mortier de
toute

la poincte qui est faicte en guimbelet scavoir de trois

ou 4 doitgs qui entre tout ldans la porte
Quand les

mortiers sont poses on remplist la lumiere de bon pulverin

Et s on y mect un tuyau de plume remply de
pouldre

acachee &amp; mouillee avecq vinaigre ou pour un besoing

on acache dans le creux de la main de la pouldre &amp;
layant

destrempee avecq de la salive on en faict
comme un cocon ou


















    









cheville quon mect dans la lumiere &amp; puys avecq une
corde

entournee au bout dun baston on donne feu &amp;
promptem on

se retire a couvert Les petits mortiers de 16 ou 17 lb

satachent promtem avecq une courte
cheville crochue faicte

en vibrequin &amp; sil est de bonne ligue on y peult mectre
le

foeu avecq la main Comme faict on bien aulx mortiers
de 27 lb

mays lors on ny mect que trois lb de pouldre Il
fault

bien que la porte soict forte si le mortier de dix sept lb

ne la faict saulter Aulcuns pour une porte de paysant

usent des clochettes que portent les boeufs ou
mulets

Aultres chargent deux canons de pistoles &amp; avecq un

guimbelet &amp; une fisselle les attachent la gueule
contre la

porte Si les mortiers sont bons &amp; ne sesclattent point

ilz ne font que reculer et ne peuvent fayre mal estant a

coste

A cest une petite cheville crochue comme un going de
porte &amp; faicte en

viron par un bout pour attacher incontinent un petit
mortier a oreille

de quinze ou xvii lb pour une commune porte ou fenestre

B cest un petit mortier a oreilles

C cest un gro commun mortier de 27 ou 30 lb
perce par la culasse

par ou passe une grosse cheville de fer a bouton par un
bout

&amp; faicte a viron par la poincte pour attacher
promtem le

mortier contre une porte qui naura ne sera poinct
couverte de lames de fer

D ce sont platenes de cire de liege &amp; de
boys pour charger le

mortier &amp; bien sceller la pouldre

E Ce Fourchette de fer faicte en forme de
tenaille de la haulteur

dun homme pour poser promtem le
mortier sans cheville Elle

doict estre de fer doux affin que ses branches plient
aysem

si besoing est pour sacommoder a la haulteur ou largeur de la

porte

F cest une aultre fourchette de fer de mesme
haulteur qui

apuye la fourchette faicte en tenaille &amp; soubstient aussi
le

mortier et avecq sa griffe basse empeche que la tenaille

ne recule


















G mortier a oreille pose avecq sa cheville

H Sies a cousteau pour coupper si besoing est une

sarrasine

I Les grands chevilles de fer qui traversent &amp;
attachent

le mortier

K ce sont communes chevilles de fer
toutes rondes &amp; revestues de

toile comme tout le reste pour faire tourner les grands

chevilles de fer percees pres du bouton

L haches quil fault tousjours porter pour achever de

rompre si par cas fortuit le mortier avoit laisse quelque

chose entier

M un gros mail de bois pour enfoncer ce que par
les

sies ou birons auroict este commance &amp;
affoibly

N sont grands taraires &amp; virons de
faiseur de roues

pour couper doulcem une porte ou fenestre en
faisant de

grands trous pres lung de lautre

O potences de la haulteur dun homme quil fault
porter

pour mectre soubs une sarrasine incontinent que le mortier

a donne &amp; empescher que la sarrasine ne tombe

P sont petites tenailles de fer pour mectre quelque
mortier

bas au droit du verroil ou vertuelle de la porte



