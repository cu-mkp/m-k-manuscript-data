






Destremper sable pour moule de

medailles plattes

Les medailles plattes de cire ou de metal
shuilent fort

legerement &amp; puys se touchent avecq un pinceau deau de
vye

Et affin que le moule destrempe deau prene sans
refuser

sur la chose huilee On faict bien chaufer leau pour

destremper le sable Car avecq leau froide il refuseroit

Les medailles shuilent pourceque elles ne prestent

point &amp; par ainsy pourroient rompre le molle Les

animaulx qui prestent ne veulent point estre huiles

Leau chaulde doibt estre de telle chaleur que tu ny

puysses tenir le doigt sinon avec sentiment bien
chault

Destrempe le sable plus espes pour medailles plattes &amp;

solides que pour lesards &amp; choses subtiles Ton sable

ayant faict prise nettoye &amp; rascle ton moule dun coste

&amp; daultre &amp; fais une coche au pied &amp; au ras de la
medaille

du coste du gect affin que tu la puisse mieulx enlever

Abaisse aussy le molle rasclant lentour de la
medaille affin que de touts

costes tu la puisse bien enlever sans quelle corrompe le

moule Apres fais tes entailleures aultour dun
du

premier molle gecte mes affin que le second gect
sy

conjoigne sans varier &amp; mesmem fais une
coche au

fonds du molle ou est la teste de la chose moulee

Fays en aussy aulx costes du gect Cela faict

trempe le revers du premier molle dans leau huile
le 

&amp; ainsy il ne semboira point Frotte le revers de la medaille

deau de vye &amp; secondement gecte
destrempant en eau chaulde

Si tu as moule une medaille en noyau Ayant faict le 

premier gect &amp; iceluy ayant faict prise cerne avecq la

poincte dun costeau lentour de la medaille affin quelle se

trouve enlevee sur le gect &amp; non ensepvelie dans iceluy

Puys ayant faict le second gect &amp; ayant ouvert ton

moule Ayes Enleve la medaille tout dun coup avecq
un

deulx poinctes de costeau q Et que lune la preigne
du coste

du gect &amp; lautre du coste de la teste qui est a loposite



Garde bien de

nhuiler gueres

la medaille car

si lhuile redonde

il divertist le sable

de sunir &amp; amasser

&amp; le faict ondoyant

&amp; grumeleux Il

ne fault que

toucher le milieu

de la medaille

dun p de la poincte

du pinceau huile

&amp; puys estandre

lhuile partout 



Sur tout fais

que le gect soict

le plus large

que tu pourras

pvers la medaille

&amp; lembrasse bien

Que lentree du

gect soict ample

allant tousjours

en apettissant

vers la medaille

Noublie pas

aussy dencocher

lentree du gect


















Si tu veulx gecter or argent cuivre ou
letton il fault quilz

soient parfaictem rouges &amp; embrases par
dedans quand tu gectes

&amp; parfaictem recuite deulx fois sil y a
quelque chose dedans

a brusler &amp; nettoyer

Les moules des animaulx quon brusle se doibvent
recuire

de telle sorte que lanimal se brusle Mays sil ha gros os

cella est fascheux a tirer &amp; le ☿ rompt
souvent quelque chose

subtile par sa poisanteur On ne mect point de ☿
aulx moules

qui se peuvent ouvrir Cest volontiers aulx fleurs le
moulle

desquelles ne souvre point pourcequilz se font tout a un

coup

Quand tu vouldras recuire tes moules mects les
crampons

par les joinctures affin quen recuisant ilz ne se gaulchissent

retirent ou rompent point cela se faict apres que le gect est

faict

Les rascleures des moules peuvent encores servir
lemployant

au lieu de brique apres les avoir recuits &amp; les lopins
aussy

des moules qui ont servy On en lute aussy les choses

dimportance comme ouvrages dor ou dargent On le
recuit

aussy &amp; on lacoustre avecq se eau de sel armoniac
comme

le spat dallemaigne &amp; est excellent sable pour
chassis pour

tous metaulx

Les moules des choses quil fault brusler dedans

iceulx ne souf souvrent poinct que la chose qui est
dedans

ne soict bruslee comme les moules des
escrevisses chancres

du cerf volant des portraicts &amp; pieces de cire

noire soufree qui nest point en despouille

Il ne fault pas mouler sur la brique ou bois
pourceque

le a ilz suppent &amp; attirent leau trop tost Et ne
donnent pas loisir

au sable de faire prise Il ne scauroit estre mieulx que sur la

platene dardille fresche Encores ay je practique que
la

terre grise deseiche trop tost le molle La jaulne
est meilleure



Pour medailles

et choses plattes

il fault que le

sable soict

asses espes

destrempe pource

quil faict

plustost prise

Et quand le

sable est ainsy

espes on peult

bien fraper et

branler la table

ou est pose le

mole pour le

faire courre

par tout Mays

quand le sable

est clair comme

pour fleurs

et herbes il ne

fault poinct

fraper ne pareillement

quand il y a

quelque chose

attachee avecq

la cire ou

aultre chose

qui est subgecte

a senlever comme

jambes descrevisses

ou semblables

choses Et si le

sable est par

cas fortuit trop

espes tu y mects

promptem verser

de leau

Ayant mis

le sable dans

leau le considere

quil soict espes

au fonds &amp;

clair au dessus

Le plus clair se gecte au commancement

et puys soufler &amp; le plus espes sur la

fin affin de fortifier le molle



