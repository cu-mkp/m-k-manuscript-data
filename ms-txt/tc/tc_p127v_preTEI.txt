Terre des fondeurs

Cest de la terre bolvene meslee de fiens ou
bourre qui

tienne au foeu de laquelle il te fault tousjours avoyr

provision pour luter tes moules qui ont b doibvent
servir

a gecter argent &amp; quil fault recuire Ceulx ou il fault

brusler quelque fleur ou animal ne se doibvent pas luter

quilz ne soient este une fois recuits Et quilz ne soient nettoyes

des os &amp; cendres demeures dedans Et que ayant ostes
les

crampons tu nayes ouvers les deulx moicties pour voir silz

sont point fendus Car il y a du plastre qui nest pas si dur

au foeu lung que laultre Daultre y en ha qui faict

crouste des choses qui demeurent a brusler dedans Et cela

sont imperfections quil fault eviter Ou par en
baignant

fort deau de vye lanimal plustost que dy gecter le sable

destrempe Ou y mesler ou plus ou moings de brique ou

alum ou recuire plus la brique ou au lieu de brique
y

mesler des culs de crusols &amp; semblables choses qui
resistent

fort au foeu Ayant doncq recuit ton moule pour bruser

le dedans laisse bien froidir Et sil est net &amp; point fendu

remects les crampons &amp; lutte le avecq ceste terre
susdicte

des fondeurs &amp; saulpouldre un peu de cendre
criblee &amp;

laisse un peu essorer Mays garde toy bien de luter

quilz ne soient que les moules ne soient froicts
Ceulx pour

gecter argent ou ny ha rien a brusler dedans nont besoing

sinon quand le gect &amp; souspirails sont faicts que de les

luter &amp; les recuire une foys Ne lute point le bout du

moule par ou tu veulx faire le gect Ains laisse le
descouvert

&amp; lissue des souspirails aussy

Si Les moules qui se
do doibvent fendre sest rendent
ainsy a la premiere

recuite Car a la seconde il ne se fendent plus

Les plus petits moles sont plustost recuits
prens les doncq

les premiers recuits quand tu gectes Car tu en peulx mectre

a recuire plusieurs

Allume les charbons premierement a la forge ou
en quelque

aultre lieu pres &amp; ayant pose tes moules sur une couche
de

bonne braise pas trop allumee pour donner feu lent au
comancement

mects y &amp; adjouste peu des charbons demy allumes a la
forge



La terre de laquelle les
sarruriers

se servent pour braser ou soulder qui est

terre ardille areneuse

Ou bien ardille meslee

de sable apres lavoir

seichee &amp; tamisee &amp; 

puys composee est bonne

pour luter tes moules

car ceste terre se fond

plustost que ce fendre

Et toute terre qui se

fond est ne peult manquer

en cecy



Fil de fer pour donner liaison

    











Lute espes tes

moules &amp; silz sont

petits tu les peulx

incontinent recuire

a bon foeu mesmement ceulx de

crocum



Si la terre est

bonne &amp; l ne se fend

point en recuisant

&amp; ne se separe point

du moule Les

moules ne se fendront

point aussy &amp; ne

feront point de

baves au gect

Recuits doulcement

a laise a foeu

clos &amp; ne les exposes

pas chaulx a lair



Lute asses espes

a deulx ou trois

couches mesmement au

droict des joinctures

affin que largent ne

sorte du moule



Recuits en four

de reverberation






Pour essayer si ta

terre est bonne plustost

que la mectre sur tes

molles Lutes en cet

endroict de la fo muraille

de la forge qui est

aultour de la tuelle

&amp; canon du souflet

&amp; allume le foeu &amp; si elle soubstient sans se fendre

elle sera bonne