








Pour faire couleur dor fort belle

&amp; de peu de despance

Premierement prenes Escorce doranges bien Jaulne
&amp;

les nettoies bien du blanc qui est dedans &amp; les

pulverises tres bien et en ung mortier
bien net Et prenes

aultant de souffre &amp; broyes tout ensemble Et mectes le

tout en une fiolle de verre &amp; les Gardes en la
cave ou

aultre lieu humide par lespace de huict ou dix
jours puys

quand en vouldres user fault le chauffer et en user ou

vous vouldres &amp; vous verres une fort belle coulleur







Pour faire Goumiche noyre

Prenes de la colle &amp; la destrampes aveq du
vinaigre

&amp; la faictes fondre et quelle soit bien claire et prenes du

noir de lampe ou aultre noir &amp; le destrempes
ensemble

puys le poses sur boys







Pour La Blanche

Fault prandre de la Cire blanche aveq de la
Ceruze

et fondes le tout ensemble &amp; le couches sur
boys ou

aultre chose







Pour dorer sur ferou

Estaing

Premierement Il fault laver ce que lon veuld dorer

dedans lye de vin Et puis de Rechief le laver aveq du vin

blanc Et prandre trois onces terra merita &amp;
choppine de

vin blanc Et faire bouillir les matieres lespace de
demye

heure &amp; poser vos couleurs sur vostre
fer ou Estaing ou aultre

Et puys le laisses secher sur un pappier &amp; ne
mectre

poinct la main en vos matieres



