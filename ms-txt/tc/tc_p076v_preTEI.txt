








Pour faire couleur dor fort belle

& de peu de despance

Premierement prenes Escorce doranges bien Jaulne
&

les nettoies bien du blanc qui est dedans & les

pulverises tres bien <-et-> en ung mortier
bien net Et prenes

aultant de souffre & broyes tout ensemble Et mectes le

tout en une fiolle de verre & les Gardes en la
cave ou

au{ltr}e lieu humide par lespace de huict ou dix
jours puys

quand en vouldres user fault le chauffer et en user ou

vous vouldres & vous verres une fort belle coulleur







Pour faire Goumiche noyre

Prenes de la colle & la destrampes aveq du
vinaigre

& la faictes fondre et quelle soit bien claire et prenes du

noir de lampe ou au{ltr}e noir & le destrempes
ensemble

puys le poses sur boys







Pour La Blanche

Fault prandre de la Cire blanche aveq de la
Ceruze

et fondes le tout ensemble & le couches sur
boys ou

au{ltr}e chose







Pour dorer sur ferou

Estaing

Premierement Il fault laver ce q{ue} lon veuld dorer

dedans lye de vin Et puis de Rechief le laver aveq du vin

blanc Et prandre trois onces terra merita &
choppine de

vin blanc Et faire bouillir les matieres lespace de
demye

heure & poser vos couleurs sur v{ost}re
fer ou Estaing ou au{ltr}e

Et puys le laisses secher sur un pappier & ne
mectre

poinct la main en vos matieres


