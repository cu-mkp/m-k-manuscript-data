






Sable ardoise et terre bruslee

Le sable fort brusle perd sa liaison lardoise se recuit

& moule net apres il est vray que souvent elle soufle
co{mm}e faict

aussy la terre bruslee co{mm}e faict aussy tout sable
gras



Je trouve quil ne fault

poinct frapper sur les sables fort subtilies

car cela les estonne & <-faict-> empesche de

despouiller net

Mays il fault

presser fort

et les humecter

asses




Magistra

Les fondeurs prenent de la racine de jeune
orme quand il

est en save & le font bouillir en vin ou pour mieulx
vinaigre

Et en font provision pour tout lan dans un
barriquet




Sable de mine de
Th{ou}l{ous}e

Le sable de gect venant de mine estant passe par un
double

tamis apres mis dans de la gemme fondue se brusle &
senflamme

& vient tout rouge & enflamme co{mm}e du fer
Estant froit il est

tout noir Et se subtilie fort bien sur le porphire
layant

ainsy præpare & rendu sans asperite sur longle je
lhumectay avecq

glaire doeuf battue & le battis fort jusques a ce quil
nestoit point

pasteux ains en pouldre Je le trouvay de fort bonne despouille

& en moulay en plomb & estaim fort net Mays il
veult estre

bien recuit & a laise

Aultres le battent fort dans un mortier en petite quantite
a

chasque fois & ainsy il sacache et rend fort subtil puys le
recuisent

mediocrement seulement pour le seicher apres ilz le broyent a sec

sur le porphire Et ainsy il se rend co{mm}e
impalpable Et nest pas trop

deseiche <-Il-> et retient corps & liaison de la terre
dont il participe

Et est mieulx que quand il est tant brusle Estant humecte avecq

glaire doeuf passe par lesponge il despouille <-fort
net M-> fort

net en bas relief Mays non pas figures fort relevees
Parta{n}t

despuys jexperimentay de <-lexper-> lhumecter
seulem{ent} avecq du

vinaigre bien fort Il despoilla dune figure quauparavant

je navoys peu faire despoiller Et croy que moillant le plus

subtil dune fasson co{mm}e de glaire & le grossier
pour remplir de

chasses deau sel ou vin quilz ne sallient pas si bien
Mays

co{mm}e ilz sont dune nature & humectes de mesme Ils
sembrassent

& tient lun avecq laultre

Pour bien mouler apres avoyr tes sables præpares

moule en un jour recuits lentem{ent} le
lendemain puys jectes laultre



Il le fault choisir

qui soict <-co{mm}e-> en

glebes & mottes bien

bas en terre car

co{mmun}ement celuy qui se

trouve en hault participe trop de

la terre Et le bas

tient du rocher



Jen ay moule de

plomb pur gecte fort

<-net-> chault & en ay

eu lexemple co{mm}e le

principal tresnet

mays le vinaigre

ne luy donne gueres

de liaison & ainsy

il nha soubstenu

quun gect


