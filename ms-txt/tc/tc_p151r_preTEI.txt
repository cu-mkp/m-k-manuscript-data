la cire blanche de quoy tu as compose ta cire noire

soufree ha si peu de substance comme estant seiche
et

purifiee quelle ne laisse rien dedans Et coule fort

doulcement Quand au charbon qui est mesle sil en
demeure

il se brusle &amp; reduict en cendre &amp; se vuide apres en

souflant par le gect Tu pourrois bien ouvrir ton

moule apres que la cire est fondue sil ny ha
quelque

chose fantasque qui se puisse rompre comme quelque piece

raportee ou semblables Apres avoyr couvert les crampons

du luth de ton sable &amp; avoyr couvert tout le moule
Donne

luy par dessus une couche de luth commun &amp; puys
saulpoudre

cela de brique pilee affin que tu le puisses mieulx manier

Laisse seicher lentement le luth plustost que luy donner

foeu qui fasse fondre la cire La cire estant sortie par
le

gect ce qui en demeurera avecq le charbon se bruslera

Estant recuit la premiere fois luthe le pou de
nouveau

pour le recuire la seconde foys a cause que volontiers

le plastre nestant pas bon aura faict retirer le molle
et

se trouvera aulx joinctures entrouvert qui pourra faire de

grosses baves Et pour la seconde fois il ne le fault

pas recuire si tu ne veulx gecter quen plomb ou estain
ains

seulement faire que le luth soict bien sec &amp; le
moule

mediocrem chault Pour ces tortues
qui ont grand volume

&amp; asses despesseur Il est mieulx de mouler ault gecter
ton

plomb laliage de moictie plomb &amp;
moictie estaim mesmem

en choses creuses Car si tu nas a gecter choses fort tanvres

&amp; fort foibles comme fleurs fie toy plustost en
labondance du

plomb que de lestaim qui soufle estant gecte un peu
espes

&amp; faict volontiers quelque default aupres du gect
Maistre Alexandre dict ne sestre jamays trompe avecq
moictie

estaim &amp; moictie plomb pour choses de poix
&amp; despesseur

du dos de costeau Sil y ha du crocum les
joinctures ne

paressent gueres &amp; par consequent les baves sont fort petites

&amp; tanvres Tu peulx reparer &amp; par le trou du ventre tirer

la terre du noyau le laissant long temps tremper



Quand tu as

gecte ta cire

noire dans lae

moule &amp; quand

elle sera bien

froide Il te la

fault ouvrir par

moictie ton moule

pour faire le

gect Et si la

figure de cire

noire se rompt

il ny ha point

de danger Car elle

se peult tousjours

radapter avecq

la poincte de fer

touchant chaulde

Ou bien si les

pieces ne sont

point separees

du moule Qu

elles se rencontrent

&amp; se joignent comme

au paravant en

joignant &amp; serrant

bien les deulx

moicties du

moule Quand

la figure est

grande il fault

croiser dedans

plus de fils de

fer pour soubstenir

le noyau

    






A 

quen plomb ou

estain il fault

touteffois rougir

presque aultant le

moule comme sil y avoit

dedans quelque

animal a brusler



affin que la cire se fonde bien &amp; ne laisse rien dedans &amp;
sescoule toute tenant le moule panche vers

le gect en le recuisant Et comme le moule sera
recuit laisse le refroidir doulcement puys soufle dedans

et attire vers toy en supant affin que la cendre de la cire sorte
fais cela avecq un souflet