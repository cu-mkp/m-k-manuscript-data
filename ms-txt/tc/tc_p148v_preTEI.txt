








Mouler tortues

Apres rassemble les parties de ton moule et

cramponne curieusement toutes les joinctures tant

de dessus & dessoubs que par les costes Naya{n}t

pas oublye dencocher les joinctures des moules
co{mm}e

aulx aultres Ayant crampone le tout Deffais

les crampons des costes & non les aultres Et ainsy

ton moule de plusieurs pieces <-sem-> souvrira
co{mm}e

sil estoit seulement de deulx moities Si tu veulx

mouler creux fais au milieu <-de la partie-> du
moule

du ventre un trou de part en part qui au dedans

soict de telle capacite que le bout du petit doigt y

puisse presque entrer Eslargissant co{mm}e en clervoise
le

dehors du trou Cest pour jecter le noyau Or

note que toutes ses difficultes ne seroient poinct si tu

ne voulois mouler creux pourceque tu pourrois

mouler la tortue de deulx pieces <-[illegible]-> et la
brusler

dedans co{mm}e les aultres animaux Et seroit bien plus

tost fait Mays co{mm}e la tortue est massive &
quelle

se trouveroit pesante sans estre creuse On lestime

mieulx moulee de ceste sorte creuse Et en <-cha->
ceste facon

pour faire bien un moule il fault bien trois

jours Advise en moules creux & fantasques
davoir

du plastre fort qui endure le foeu sans se crever sil est

possible Mays si tu nen peulx avoir de tel Mesle un

peu plus dalum de plume & adjouste y aussy du
crocu{m}

qui le fortifie & faict que les baves sil en y a viennent

si subtiles quelles sont aysees a deffaire Noublie pas

aussy de bien serrer avecq une presse tes moules
pour

obvier aulx baves qui se font ou quand le moule nest

pas bien joinct ou quand il est creve Pour reparer

si les traicts ne sont asses aparents ressuicts les
legerem{ent}

avecq un burin puys les adoulcis avecq le ciselet
Les

baves sostent avecq le chaple forme de
burin Pour les

grumeleures & escailles elles se font ou avecq une petite

gouge ou petites portes pieces rondes Ou avecq la
poincte dun

ciselet non trampe & frappe sur une petite lime





Fais ce trou

plustost que

<-mouler-> rejoindre

tes moules


