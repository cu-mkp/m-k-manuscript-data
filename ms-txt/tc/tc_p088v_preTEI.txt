Sable de sel gemme pulverise

et sable de mine subtilie sur le
mabre

Lun et laultre estant fort subtilies sur le mabre
apres les

avoyr a sec fort piles &amp; battus dans le mortier Jen ay
mesle

aultant dun que daultre Et les ayant repasses ensemble sur le

porphire &amp; passes par le double tamis ou
par manche de chemise

pour mieulx les meslesr Je les ay mis dans du
papier &amp; poses

sur un mabre dans une cave Dans une
nuict ilz ont este asses

moictes deulx mesme sans les humecter dadvantaige a cause que

le sel gemme comme touts aultres sel se
dissoubt a lhumide Jen ay

moule fort net a cause que tous deulx estoient fort subtils Ilz

veulent estre f asses humides pour bien
despouiller





Sable mineral

La couleur de blanc et de jaulne nimporte Le tout est quil
soict

amatonne &amp; comme tire dune pierriere ou roche
&amp; tant plus on le prend

bas il est meilleur Les singnes de sa bonte est quil soict ainsy

amasse et que se tirant en forme de pierre il vienne a lopins
&amp; qu

mattons qui demonstrent sa liaison &amp; quil nest pas trop maigre

Que toutesfoys il soict frangible entre les
mains &amp; aye le grain

men fort menu &amp; delye &amp; dune mesme sorte Sil nest
asses delye

tu le peulx passer &amp; subtilier ou par leau ou par le
tamis

&amp; quand il ou par le porphire &amp; en
ceste sorte sil de maigre

il devient comme gras &amp; bien lie Tu en peulx mouler en
sa chassis

ou en noyau sans bourre &amp; lessayer avecq du plomb car
si

en iceluy il ne soufle point &amp; gecte nect il se portera bien
aussy

au cuyvre Aulcuns disent que les sables gras ne
veulent

pas le metal gecte trop chault Les artisans qui
travaillent

en grand ouvrage &amp; qui pour le gain nont pas besoing de broyer
&amp; chercher

les curiosites des sables artificiels ont plus de proffict den
chercher de

tout faict par nature qui aye le grain le plus subtil quil
sera possible

&amp; pour petit ouvraige ilz le passent seulement par le
tamis Mays

ceulx qui travaillent en petit le subtilient &amp; broyent
impalpable

pourcequil ne leur en faict pas besoing beaucoup



Le bled orbere faict

une pouldre tanee fort

subtile &amp; fort doulce

qui estant meslee

pourroit mesler mouler

fort net Essaye

bled en farine

brusle a foeu

clos