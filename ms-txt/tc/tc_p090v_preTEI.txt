










bon & propre a mouler Car sil est gros passe le par un
tamis

et sil nest encores asses subtil Lave le & co{mm}e
leau sera un peu

reposee Vuyde celle qui est encores trouble en quelque
vaisseau

a part Le grossier sen yra promptem{ent} au fonds du
premier

vaisseau Mays celuy qui sera provenu de leau trouble
mise

a part ayant faict residence se trouvera fort subtil Et

lors sil na asses liaison broye le bien sec sur le
porphire

& tu le rendras impalpable & qui aura liaison co{mm}e
de la

croye Puys sil te semble tu le recuiras & de rechef le

broyeras & mesleras avecq des sels ou linge ou
foeultre brusle 

ou cendres de papier & choses semblables lavees




Terre fondue des potiers

Broye le dans un <-mortier-> moulin de
moustarde avecq de leau & le

rends impalpable desseiche le & apres lhumecte avecq

eau sel qui donne force a<-u-> touts sables pour
soubstenir

plusieurs gects





Orangers

En Italie ceulx qui sont aulx pays plus froids
co{mm}e la

lombardie font des caisses quarrees de bois un peu
plus

larges au fonds quau hault Et y apliquent des boucles

aulx costes pour les transporter avecq des leniers ainsy

quon porte les gouteus A cause que les roues avecq lesquelles

on les pourroit faire rouler gastent les allees des
jardins

Et de deulx ans en deulx ans ilz noublient pas
douvrir les

costes des caisses pour roigner & couper dextrement avecq
la terre

Les extremites des racines des orangers pourceque
aultrem{ent}

co{mm}e elles trouvent le boys elles se reserrent &
replient en elles

mesmes & se deseichent par les bouts & feroient mourir
labre

Mays co{mm}e elles sont roignees il leur demeure espace
nouveau

<-cos-> pour sestandre sans trouver la resistance du boys qui
les

gehenne Et croy que pour cet effect il seroit bon de joindre

les costes des caisses avecq des vis & non avecq
clous affin

de nesbranler point la terre quand on les ouvre


