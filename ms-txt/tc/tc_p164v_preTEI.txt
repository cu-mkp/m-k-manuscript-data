Moules



A ceulx qui dans lesquels il fault brusler quelque

chose et qui ne souvrent point plustost questre

recuits On ne faict point de gect quil ne soit

recuit  Aulx grands moules
ausquels le gect est grand

et ample il fault que le gect soict fort encoche &amp; rature

affin que le poix du metal naille point de force Ilz ne

font gueres de baves sils sont presses Mays plustost que

les presser Mects entre eulx et la presse des pieces

de feutre moufle &amp; espes qui nest encores gueres
foule

car il remplist les concavites &amp; garde le moule de se
fendre

Les crampons se doibvent mectre plustost que le recuire

ou deseicher





Quand la terre

de laquelle tu fais

la platene de terre

pour disposer ton

animal est trop molle

les poinctes que tu

y mects senlevent

&amp; deffont aysement

quand tu gectes le

sable &amp; ainsy le

moule se gaste

et le plan se

deffaict Doncq

quand tu cognoistras

que ta platene

sera trop tendre

&amp; molle espant

dessus de la cendre

chaulde &amp; soufle

avecq le souflet







Sable



Sil ny ha poinct asses de bon alum de plume ou de
crocum

il se fend aisement au foeu Mays sil en est mesle comme
il

apartient il soubstient Il se cognoist bon quand estant
chault

apres le gect il sabreuve incontinent deau quand on luy

trempe &amp; se rend romp facillement pource que
lalum &amp; le crocum

le rendent spongieulx Au contraire le mauvais sable qui nest

que de plastre &amp; brique &amp; peu mesle dalum
se rompt aisement

au foeu &amp; sendurcist dans leau

Gecte sil est possible tout a un coup







Moules



Encores que tu gectes en plomb les moules veulent
estre

bien desseiches mesmement quand ils sont grands et les

fault rougir dehors &amp; les tenir en continuelle chaleur

jusques a ce quilz ne fument plus par dedans Ne les

mets pas a recuire a diverse foys Mays continue

quand tu as commance Et ne les mects pas a refroidir

au froid Avecq car ilz se fenderoient Mays
laisse

les atiedir pres du foeu &amp; comme ilz sont encores en
telle

chaleur que tu as cy devant remarque mectant le
doigt au

trou gecte Et quand le moule est grand il veut plus

de temps a recuire &amp; deseicher &amp; fault gecter plus chault