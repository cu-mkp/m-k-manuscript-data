Coigniers

Ils veulent estre souvent esmondes aultrement ilz se
meurent

&amp; ne portent pas le fruit si beau





Canons

Ils sont fort difficilles a foreter quand ilz sont de
metal pource que

la matiere est brusque &amp; frangible Mays alors ilz ne
fault poulser le

foret de trop grand force ne continuer dun traict a le poulser
Mays le

retirer souvent Et en ce cas on faict la lumiere gueule
du canon plus grande que la balle

Affin desviter la necessite de foreter Pource que la matiere se
gecte &amp; enfle

&amp; poulsse le mole Si le foret qui ne doibt pas estre ne a
queue dhyronde

ne en poincte ains trenchant en rond comme un
vibrequin Sil se romp il ne ly

fault pas laisser rouiller +



+

mays loster de la

lumiere soubdain

Ce que tu feras y versant

un peu dhuile dessus

puys l retourner

le lieu de la lumiere en bas

&amp; fraper a loposite

de la piece &amp; il

tombera en bas

Il fault foreter

doulcement &amp; a laise

quand la piece

est de metal





Cloches

On ne les faict poinct dans la fosse si elles ne
passent





Dorer ta moleures de tableaux 

sans or

Aulcuns prennent lorpiment en foeille &amp; le
pulverisent

&amp; en font les foeilles moresques &amp; le brunissent Et cest

lorpiment qui est luysant comme or Touteffois
les metaulx

broyes ou le cristallin broye ou la pierre de
touche

sont meilleurs





Orenge dorpiment

On le sublime &amp; on le broye &amp; aulcuns pour le fayre

plustost fondre y mectent un peu darsenic





Vernis

Aulcuns font celuy de mastic avec deulx onces de
mastic

et une dhuile de tourmentine claire &amp; blanche &amp; eau de
vye

comme dessus faire chaufer sur cendres jusques a ce
quil

soit fondu puys la laisser reposer &amp; poser en un aultre

vaisseau pour le purger des faisses