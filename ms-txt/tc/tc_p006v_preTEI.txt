






Pour <-ga-> <-cach->
cages

Tu les peulx embellir avecq des canulles desmail de
diverses

couleurs en revestant le fil darchal ou de fer desdictes
canulles

Lesquelles tu rompras nettement a telle longueur que tu vouldras

si tu encoches un petit lendroict a rompre avecq une lime qui

couppe Et ne se rompront poinct en aultre endroict Tu
les peulx

courber avecq un modelle de bois sur un
rechault ou bien a la

chaleur de la lampe Il se tire aussi si long que tu veulx
da{n}s

un petit fourneau faict comme un four de reverberation
qui

touteffois est perce des deulx costes Et quand la grosse
canulle

est rouge ilz empoignent le bout chault avecq des pincettes a

long bec de sorte quune poincte du bec de la pincette
entre deda{n}s

le bout de la canulle & par ainsy il salonge sans se
boucher

& laultre bout de la canulle se tient avecq la
main pourceque

elle nest poinct chaulde Quand la canulle est assez
estiree

celuy qui travaille assis ayant son fourneau de la
gra{n}deur

dun pot doeillets devant luy la rond & continue Cest
pour

faire canulles pour cappes qui se couppent comme dict est
avecq

la lime Les boutonniers aussi de verre saident
dudict fourneau









soubs la porte y a

une grille qui soubstient

le charbon allume

& la cendre se vuide

tournant du four ce

dessus dessoubs





Pour stampes a embellir et incruster

ou revestir le bord des mirouers ou dessus

de coffres ou frises des pantes de lict

Grave sur fer ou cuivre avecq de leau fort ce
que tu

y auras ponce et desseigne apres nettye le avecq le burin

ou ciseau puys gecte de lestain doulx qui na poinct
servi

sur du marbre poly & avecq une planche de
bois laplatis

bien tanvre Ou bien gecte le en table comme le plomb ou
le

passe par la presse a rouleaux Apres pose ta planche

destain sur la chose gravee & sur la planche destaim
pose

une piece de feultre & frappe avecq un
marteau dessus puys

le dore en ceste sorte


