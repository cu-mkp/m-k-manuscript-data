   Tu verras quelle le tormentera &amp; leschaufera bien fort et bien tost le rendra fort liquide &amp; dispose a gecter et lesclarcira comme il apartient Quand il est en cest estat &amp; quil est fort blanc et poly reluisant comme vif argent Pr”ïpare toy de gecter Et pour cet effect ayes du sable maigre delie Dans une terrine ou aultre vaisseau duquel tu te vouldras ayder Fays une fosse dans le sable Puys avecq tes molettes prens ton moule bien rouge &amp; le pose dans ceste fosse de sable Couvre incontinent louverture de ton moule affin que aulcune cendre &amp; poulsiere nentre dedans &amp; lors acheve de lentourner de sable jusques au bout du gect &amp; des souspirailz Ce faict descouvre ton moule &amp; gecte dessus ton argent bien fondu la grosseur dun pois ou environ de ce grain metallique qui incontinent sespandra par tout ton argent &amp; le fera bouillir &amp; tourner Gecte aussy tost que tu y auras mis ceste matiere Car cest ceste cy qui est le secret de faire courre largent comme sa crouste leschaufe &amp; lesclarcist Tu peulx gecter argent plus fin que la ligue du capital et comme de realle Mays que tu y adjoustes de ce grain  Ne laisse pas pour cela de mettre devant toutes choses un peu de borras dans largent fondu car encores que les orfevres ny en mectent point Touteffois il y est bon et je lay veu bien pratique Apres on y mect de la croste de la matiere de par deulx diverses foys &amp; puys de la chose metallique lors garde la  qui soict pose au bout de ta forge  Si tu veulx soufler la cendre qui est aultour de ton moule lors que tu le tiens entre les molletes tiens luy louverture en bas &amp; soufle   Quand largent est bien fondu tu le peulx bien descouvrir et soufler avec le petit souflet non pas continuellement comme a lor Mays pour gecter hors les charbons seulement pour y mectre les matieres qui le font courre    Blanchiment de largent gecte  Pource que on gecte communement de bas argent &amp; mesmement les allemands Et que telle ligue face volontiers quelque chappe ou croste qui est contraire au Nos Aulcuns orfevres de france sont communement bien empresses a blanchir leurs ouvraiges Mesmem les grossieres pource quils nusent que du commun bullitoyre qui est de tartre &amp; sel commun presque autant dun que daultre Mays jay veu un excellent Allemand travailler ainsy Ayant en ma presence gecte un petit lesard de ligue de teston Il fist une croste noi grisastre Et pour len nettoyer Il le fist bouillir au bullitoyre susdict de tartre &amp; sel commun pulverise Et mesle deau commune au foeu de sa forge en estant sorty il le grattebroissa Et pource que il nestoit pas net a sa fantasie de ceste croste Il fist brusler du tartre dans du papier jusques a ce quil fut noir &amp; ne fuma plus Puys il destrempa ledict tartre d avecq de leau du bullitoyre composee de sel &amp; tarte &amp; en couvrit tout son lesard puys le mit entre les charbons de vifs de la forge &amp; soufla un peu Quand le lesard fut rouge il losta le laissa froidir puys le recuit au bullitoyre apres le grattebroissa dans leau claire   + Note que le bullitoyre pour largent nest jamays bon dans un crusol pource que leau prenant la forme du f tartre sesvapore Mays le vaisseau pour bouillir estant de cuivre est excellant pour le blanchiment de largent &amp; pour la saulce qui colore lor   Il observoit de ne laisser pas tant bouillir son eau de tartre quelle reversast par dessus pource que lors sa force sen va doncq quand ceste premiere furie de bouillir viendra oste la du foeu &amp; luy remects Il tenoit pour secret ce tartre brusle mis dessus pour largent bas    