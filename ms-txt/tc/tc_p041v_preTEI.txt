








Noir des vitriers

Lescaille de fer qui se prend des barres qui ont
long

temps este au foeu &amp; qui est espesse est beaucoup
meilleure

qui celle commune tendre qui tombe soubs lenclume
en

forge pourcequelle imite le nel Audict noir
descript ailleurs

aulcuns y adjoustent d un peu de minium









Brebis tondues

Si le tondeur quelque foys les blesse il y mect
 de

la fiente mesme de brebis dessus Quand elles sont
grasses

elles sont plus aysees a tondre &amp; ne se blessent pas si tost





Si le tondeur les

veult viscorter cest

a dire chastrer comme

ilz sont dun an ou

deulx Il ne fault

pas quil aye este

avecq sa femme car

cela feroit mourir

les moutons









Couleurs et doreure sur le verre

Il ne fault pas donner leau gommee si forte sur le

verre pour la couche de lor que de largent que
de lor pourceque

une foeille dargent est deulx foys plus forte quune foeille

dor Largent aussy est plus dur Et par ainsy ne
sesgratigne

pas si aysement Q Et si la gomme nestoit
pour largent un peu

forte il ne se refendroit pas si nettement Quand tu
travailles

lhumid lexalation de ton halene humecte la foeille
couchee

sur le verre &amp; par ainsy il sera bon en travaillant de

le chaufer quelque foys Il te fault bien estre curieulx

de nettoyer ce que tu veulx estre vuide &amp; servir de champ

painct de couleurs Car sil nestoit bien net de la graisse

&amp; viscosite de la gomme les &amp; aultres choses
les couleurs

ni seroient pas si nettes Pour advancer besoignes tu

peulx poncer Ou pour mieulx coucher de gomme &amp; de
foeille

sur un papier couppe En ceste sorte il ne te fauldra

que bien peu reparer Si tu y veulx faire couleur dor

sans or mesle du safran sec destrempe avecq un
peu de

massicot





