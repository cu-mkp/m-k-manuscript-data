  Gainier Les Gainiers se servent de petites peaulx daigneaulx et chevreaulx fort deliees quasi comme parchemin Et les tiennent en lieux humides tousjours remoulhees Quand ilz veulent Imprimer quelque histoire Ils les couchent dans les creus de leur figure puys mectent par dessus de la terre grasse fine de laquelle on desgresse les draps laiant bien prestre &amp; battue &amp; rendue moyenement humide et molle puis posent sur la terre une petite tablette unye et mectent le tout en une presse et luy laissent seicher. Appres la terre seulement le cuyr demeure nectement emprainct  de la grosseur dun poix Et lors tu donnes au cuyr deux ou trois couches lune appres laultre de noir de couperose et estaille de fer Egalle comme les taneurs font Et ceste taincture estant astringente faict reserrer le cuir &amp; le fortifie et le faict mieux empraindre Estant sec on colle par le Revers de la toille aveq de la colle forte En ceste sorte on peult promptement Imiter de grandes statues &amp; de fort subtille medailhe et les paindre &amp; estoffer &amp; sont legieres et portatives &amp; de longue duree Ce qui semprainct sur ung relief se faict aultrement et se resuict aveq ung fer chault   Painctre Croons bons ne se font aveq colle bonne mays aveq laict de femme Les Images faictz de carton se doibvent estant secs tremper dans la rousine fondue fort delayee et claire Cela la fortifie aultrement Ilz deviennent mols en temps humide Les Masques de venise se font aveq le creulx &amp; le visaige masle de cuyvre Les flamens nemploient poinct aultre blanc aux carnations a huille Que le blanc de plomb pource que la ceruse Jaulnist Lhuille de noix de 4 ou 5 ans qui est Cler est la meilheure couleur garde de poulsiere Celuy qui est recentement tire avecq la presse en forme dhuille damendes est blanc mesmement si la peau des noix est tiree   

  Gainier Les Gainiers se servent de petites peaulx daigneaulx et chevreaulx fort deliees quasi comme parchemin Et les tiennent en lieux humides tousjours remoulhees Quand ilz veulent Imprimer quelque histoire Ils les couchent dans les creus de leur figure puys mectent par dessus de la terre grasse fine de laquelle on desgresse les draps laiant bien prestre &amp; battue &amp; rendue moyenement humide et molle puis posent sur la terre une petite tablette unye et mectent le tout en une presse et luy laissent seicher. Appres la terre seulement le cuyr demeure nectement emprainct  de la grosseur dun poix Et lors tu donnes au cuyr deux ou trois couches lune appres laultre de noir de couperose et estaille de fer Egalle comme les taneurs font Et ceste taincture estant astringente faict reserrer le cuir &amp; le fortifie et le faict mieux empraindre Estant sec on colle par le Revers de la toille aveq de la colle forte En ceste sorte on peult promptement Imiter de grandes statues &amp; de fort subtille medailhe et les paindre &amp; estoffer &amp; sont legieres et portatives &amp; de longue duree Ce qui semprainct sur ung relief se faict aultrement et se resuict aveq ung fer chault   Painctre Croons bons ne se font aveq colle bonne mays aveq laict de femme Les Images faictz de carton se doibvent estant secs tremper dans la rousine fondue fort delayee et claire Cela la fortifie aultrement Ilz deviennent mols en temps humide Les Masques de venise se font aveq le creulx &amp; le visaige masle de cuyvre Les flamens nemploient poinct aultre blanc aux carnations a huille Que le blanc de plomb pource que la ceruse Jaulnist Lhuille de noix de 4 ou 5 ans qui est Cler est la meilheure couleur garde de poulsiere Celuy qui est recentement tire avecq la presse en forme dhuille damendes est blanc mesmement si la peau des noix est tiree     Il fault faire pour le moingts trois couches de carnations pour achever les visaiges a huille Et au commancement on mect le noir et unbre ou Il convient appres le rechaulssement de blanc de plomb ne se doibvent mectre sur le noir Les carnations et  ou entre la ceruse en cinq ou six moys jaulnissent Mais le blanc de plomb ne se change poinct La laque de florence est meilleure que celle de flandres Car a florence se font les meilleures tainctures Pour faire belle carnation la laque la plus rouge &amp; plus vive est la meilleure Car celle qui tient du purpurin &amp; violet par la mixtion de trop dalum faict la carnation comme dun qui ha grand froit Cest pourquoy les dames se voulant colorer les joues broyent de la laque de florence bien subtillement Puys en remplissent un peu de cotton lequel apres elles envellopent dans un peu de toile de cambray qui est claire Et ainsy elles poncent la laque sur la joue &amp; puys avecq une aultre cotton net elles adoulcissent Le cristallin estant broye a eau semble estre avoyr corps Mays a huile il nen ha point Il se broye avecq la laque &amp; avecques laspalthe qui ne seicheroient de fort long temps sans cela Lhuile daspic se mect communement avecq le blanc de plomb dnon pas tout pur mays mesle avecq un peu daultre huile de noix Ladicte huile daspic ne seroit pas bonne avecq la laque &amp; couleurs qui nont point de corps car elle les feroit esclater Mays avecq ceulx qui hont corps &amp; sont aulcunement grasses elle est bien propre Le verd de gris et lorpiment se doibvent premierement broyer avecq urine plustost que les delayer a huile Ainsy ilz sont beaulx &amp; ne se meurent poinct   