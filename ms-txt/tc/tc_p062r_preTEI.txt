Perspectives

Les perspectives sont longues a huile a cause de
plusieurs

traicts quil fault faire avecq la reigle Et pour ceste

cause on les faict communement a destrempe On prend
les poincts

a discretion Le principal de ce gist a avoyr la
cognoissance

du poinct On en faict communement deulx ou trois
quelques

fois cinq







Ocre

Il sen mect aulx visaiges aulx cheveulx Aulx testes de mort et

rochers







Hommes et animaulx esloignes

On les faict premierement a la grossiere de gris ou de
pourpre qui est de cendre

dazur &amp; de laque Estants secs on rehaulsse &amp; acheve
de carnation &amp; autres

couleurs &amp; de blanc Et il

se montre mieulx &amp; est plustost

faict que de blanc &amp; de noir

Les armees

se peignent

ainsy







Pourtraire

Apres que tu as imprime ton tableau &amp; racle avecq un

costeau pour le rendre bien uni Tu commenceras a

portraire avecq le plus long charbon que tu pourras
car

avecq un court tu ne verrois pas si bien ton traict &amp; le

ferois grossier Que le charbon aye la poincte
desliee

&amp; affin de ne la rendre bien tost obtuse &amp; mousse traine

la poincte de plat ainsy tu laiguiseras tousjours Tiens

aussy ton charbon le plus long que tu pourras &amp;
fais le

&amp; acoustume toy af a faire le traict leger Car si tu
tacoustumes

de pourtraire delicatement avecq le charbon
tu feras de mesme

avecq les couleurs Et qui est grossier au charbon nest
jamays

exquis aulx couleurs Et par un traict de charbon les
maistres

font jugement de leurs aprantis Fais
premierement la circonscription

de ton pourtraict cest a dire le contour legerement &amp;
sans

trop curieulx travail ains hardiment En ce faisant tu

taprendras destre artiste Et sil te fault deffaire
quelque

chose tu ne perdras pas tant de temps que si tu lavois

elaboure Apres recherche tous les traits particuliers &amp; ne

te tiens pas trop sur ton tableau Ains par foys recule

ten pour mieulx juger de la proportion Apres que le premier

dessein te semblera bien resuis tous les traits au pinceau

avecq de la rose ou aultre couleur a gomme ou
destrempe

Ainsi tu travailleras plus seurement aulx couleurs &amp;
avecq moings de

peine