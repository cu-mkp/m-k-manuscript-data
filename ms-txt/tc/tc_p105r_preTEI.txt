








Tortues

Les masles ont la coquille renversee au Bout vers la queue

et ont la coquille de dessoubs le ventre encochee tout du long

depuys la queue jusques a la <-que-> teste Et les femelles
nont

ne la coquille reviree vers la queue ne les cocheure







Seicher couleurs

Le noir a noircir & aultres ne secheroient pas a
huile

si on ny mectoit du verdegris







Painctre

Les couleurs deulx foys posees sont delles mesmes plus

grossieres si elles ne sont conduictes Aultrem{ent} on
paint

sur le bois Aultrem{ent} sur la toile
Autrem{ent} sur la muraille







Jardinier

Pour hanter en escusson il fault prendre de la nouvelle mise

que labre que tu veulx hanter a faict de lannee
mesme & en couper une branche

dans laquelle tu voys quaupres de la <-raci-> naissance des
foeilles

il y aye des petits boutons quon appelle oeillets qui sont
comma{n}cem

de germes Il fault dextrem avecq un
trancheplume bien tranchant

couper en forme descusson une petite portion de peau <-avec-> qui
contient

un oeillet ou germe avecq la foeille ainsy marque B <-Mays->

<-plusto-> Puys fais diligement dans le bois tendre <-s->
et qui est en

sabe sur lequel tu veulx hanter deulx traits ainsy <-de->
coupes

puys fais au milieu une fente
ainsy 

Separe apres

avecq la poincte du trencheplume lescorce & louvre par la
fente

du milieu et y ayant proprem{ent} loge ton escuson de sorte
quil nen

sorte rien dehors que le germe lie le bien & lenvelope tout avecq
du

brin de lin ou filasse bien
doulce en facon quil ny aye rien

descouvert que la foeille qui dans trois ou 4 jours
te donnera

indice si lescusson doibt prendre selon quelle sera verte Laisse

ton hante sept ou huict jours ainsy Puys le deslie
& joincts bien

lescorce mesmem{ent} a droict le germe & puys le relie tout
doulcem{ent}

mays non pas si fort quauparava{n}t & sil y a quelque mise
ou

croissance laisse luy lieu pour sortir & fais ainsy trois ou 4
fois







