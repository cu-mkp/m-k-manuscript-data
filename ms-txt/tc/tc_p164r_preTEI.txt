








Gect



Quand tu fais le gect de quelque animal delicat

co{mm}e dun serpent fais quil vienne du coste du
ventre

& soubs la queue Car de coste il ny ha que des

ligne droictes qui sont aysees a reparer plus beaucoup

que le dos qui est le plus en veue & plus marque







Reparer les baves



Les ayant doulcem{ent} ostees avecq la poincte du

chaple ou du burin racle les avecq laile du burin

ou doulcem{ent} avecq une petite lime & frotte de
charbon

de saule & les petites broisses Continue aussy
les

lignes interrompues par les baves







Argent plombeus



Il se dechet beaucoup a cause que le plomb qui

y est mesle le travaille co{mm}e en la
copelle et le faict

saulter en petits grains aulx bords du creuset

& sur le charbon qui le couvre Il est aussy gras

Et par ainsy il est bon de fondre tout argent

monnoye co{mm}e de realles & aultres & le
mectre en

lingot plustost que le fondre pour gecter les

lesardes & animaulx Car il vient mieulx Jen ay

moule net co{mme} le principal ainsy une petite

vipere dargent Et fis la ligue de 4
realles

de 20 s{ols} despaigne &
une piece de xx s{ols} de

france







Soufler



Quand tu fonds de largent & de lor ne soufle pas
fort

& de violence pourceque le charbon se
passant le crusole

sabaisseroit & <-larg-> se pourroit renverser Mays quand

ton moule sera prest lors soufle fort pour bien eschaufer

largent ou lor Tous deulx estant fondus veulent estre

souffles par dessus avecq un petit souflet Mesmem{ent}
lor Car cela

leur oste leurs fumees & les adoulcist


