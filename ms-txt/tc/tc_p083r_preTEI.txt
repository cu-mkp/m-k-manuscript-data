







Sable pour le plomb

℞ suye grise du fourneau des
argentiers chaulx vive et

farine ana humecte selon lart estant le plus
subtilie quil te sera

possible



La suye grise des sarruriers

qui se tient a leur forge est fort

subtile estant broyee moule fort net

&amp; despouille

fort bien






Sable pour medailles de cuivre

℞ feultre de chappeau brusle a
feu couvert mache de fer &amp; os brusle tout

fort subtillement broye &amp; pile &amp; arrouse avecq eau sel
&amp; en fais

paste &amp; moule &amp; essuye a feu de paille Ces trois
sables pulverises
et subtilies bien fort sur le porphire moulent fort et
croy que separem chascun
est fort bon Le feultre brusle moule fort net et despouille

fort net



Le plastre

moule bien net

mays il

soufle

Los nha guere

de corps Si a

bien la mache

de fer Le

feultre faict

despouiller






Aultre sable

Charbon de sarment &amp; terre argille
bien recuitte &amp;
bien tamisee

tant dun que daultre &amp; le joindre ensemble avecq glaire
doeufs

bien battue puys le faire calciner dans le four &amp; pour
en user

le destremper en vinaigre






Aultre pour le plomb

℞ ardoise subtillement
pillee &amp; pierre ponce calcinee meslee tout
ensemble

calcines les dans un pot bien couvert &amp; estoupe a bon foeu
par trois

fois &amp; a chasque fois destrempes les avecq du vernis






Aultre

℞ p tuile peu cuitte
broyee &amp; destrempee de vin blanc avecq du

papier de trasse noir brusle &amp; si tu y adjoustes de la
fiente de

cheval bruslee elle nen sera que meilleure humecte avecq
glaire doeuf



Le papier de

trasse brusle

a foeu clos se

reduict comme en

charbon &amp; noir

fort doulx moule

net &amp; faict bien

despouiller

mesle parmy les

aultres






Sable excellent

Albastre calcine dans un crusol a foeu de
charbon tant quen le

touchant il vienne en pouldre Estant froit pulverises le
subtilement

&amp; passes par un double tamis &amp; le rendes
comme impalpable Et d avecq

une lb de albastre il fault une
℥ de sel armoniac Mesles bien

&amp; incorpores tout ensemble Puys le mettes dans une
cave cave ou

lieu humide et de ceste paste moulles ce quil vous fauldra
&amp; apres

seiches le moule au foeu &amp; y gectes tel metal quil
vous plaira

pendant que le sable est chault &amp; vous gecteres aussy net que le
principal

&amp; le sable sert tousjours le mectant en lieu
humide &amp; seichant au foeu



