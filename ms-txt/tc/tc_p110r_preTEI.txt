Mouler

Tu pourrois bien mouler sur la chose et animal desja
gectee Mays il ne

vient jamays si bien que sur le naturel avecq lequel tu peulx

faire quattre ou cinq moules





Rocher &amp; grotte

Il fault piler des marchasites blanches &amp; jaulnes &amp;
diverses

sortes de mines &amp; puys les bien laver affin que la
partye

terrestre &amp; pouldreuse se nettoye &amp; quil ne demeure que le

grain luisant de la mine de laquelle tu saulpoudreras

ta roche premierement couchee de colle forte Si
ta grasse

grotte nestr point pour fontaine &amp; pour
toucher eau Et

tu auras un bel ouvrage





Serpens

Quand ils se sentent pris ils ne mordent gueres &amp; nont pas

grand vertu de nuire si ce ne sont fort grans serpens Le

principal est de se garder destre mordu plustost que lavoir

prins Et luy ayant mis le pied dessus au plus pres du
col

quon peult il le fault prendre le plus pres de la teste car

il ne scauroit mordre sil na moyen dalonger le col &amp; faire un

tour sinueulx &amp; oblique &amp; ne s peult nuire de droicte
attaque

comme aussy il ne scauroit marcher de droict aller ains
entortile

en forme de S Jay veu que celuy qui maprist a les mouler

nen faisoict aucun compte &amp; masseuroit ny faire aultre
subtilite

sinon quen le prenant il le tiroit un peu presse &amp; acache par

le col &amp; le faisant passer soubs le soulier il laplatissoit de
telle

sorte quil rendoit soubs par le fondement qui est
a cinq ou six

doitgts du bout de la
queue tout ce quil avoit de meschant

et veneneux dans le ventre quapres cela il nha point force

de mordre Et si par cas fortuit il mordoit ou rejectoit

par le fondement quelque 
 Il ne faisoit que
creuser

la terre avecq un costeau &amp; y ensepvelir
sa main dans la

terre fresche &amp; humide Laquelle apliquee fresche
en sur

la partie infectee en tire tout le venin sans aultre chose

Aultant est il du venin du crapault que jay veu
experimenter



Dans trois

il est presque

aultant

maigre quil

sera apres sil

ne mange poinct

Le mouler le

plustost apres

quil est pris

est le meilleur

devant quil

samaigrisse

Il ne le fault

faire mourir

quun quart

dheure devant

que tu veulx

mouler