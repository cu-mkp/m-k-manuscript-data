Peschers

Pourceque ils jectent &amp; florissent des premiers &amp; par

ainsy sont atrapes de la ch gelee On
les deschausse

lhiver affin que
lhyver le froid les retarde Et
que le

florissant plus tard les fleurs viennent a proffict







Oliviers

En espaigne on les deschausse lhiver
&amp; leste on les

chausse fort de terre







Pied de Butor

Pour le mouler il est mieulx de luy estendre bien les

doitgs &amp; ongles sur quelque chose plaine &amp; le laisser

ainsy seicher quelques jours pourceque en
seichant

les escailles se monstrent plus rudes &amp; les nerfs &amp; tendons

deviennent plus aparents Et par ainsy le pied moule

sera plus artiste







Moules de choses qui ne sont

en despouille

Les animaulx qui ne sont en despouille ne se peuvent

mouler qua deulx moules qui ne se doibvent ouvrir quapres

quils sont bien recuits &amp; que lanimal enclos ne soict bien

brusle Les animaulx qui ont os ou escaille qui ne se

reduisent en pouldre ains demeurent en lopins calcines

ne sortiront jamays par le gect quelque soufler quon

fist ne quelque argent vif quon y mist ou un tuyau

de plume en moulant pour servir de gect Cest pourquoy

on moule a deulx moicties Affin que le moule souvrant

apres avoyr este recuit la chose bruslee se puisse bien

nettoyer Mays advise de le bien laisser froidir affin

quen ostant les crampons estant chault et
lors quil est plus

frangible quelque chose ne se rompe Pendant quil est chault

la crouste &amp; cendres quil laisse &amp; qui adh√¶re au
moule sostera

mieulx estant froid Note aussy que du coste du moule bas

quand tu recuits lanimal qui bouille y laisse une crasse Et

pour ceste occasion on marque toujours le moule ou est le
dos

de lanimal affin quen recuisant il soit en hault &amp; dessus &amp; que
par

ce moyen il soict plus net