Tablettes

Il sen faict de buys marquetees debene sandal
yvoire ou dor

et dargent comme damasquine Puys on y escript avecq une
poincte

dargent Et apres on lefface avecq de los de
seiche les en frottant







Lettre plus lisable

On taille les plus grandes pieces de beril ou cristal
en rond

dun coste &amp; de plat par laultre puys on lenchasse avecq un

petit manche et on assoict le coste plat sur la
lettre







Stamper

Si tu as quelque medaille de bronze &amp; que tu la
veuilles

fayre fort legere fais en un cave de plomb puys estands

sur iceluy du clinquant ou des lames de plomb ou
dargent

recuit recuit &amp; pose ta

medaille de bronze dessus &amp; frappe avecq

un mail de bois







Ramolir la corne

Ceulx qui acou mectent en oeuvre les agnus dei &amp; font

des cercles

de corne pour certaines petites boictes Ramolissent
ladicte lesdicts

cercles les mectant seulement tremper dans leau
chaulde &amp; les faconnent apres

sur un triboulet en rond ou faict en ovale







Oreilles

    Quand quelque defluxion y vient il se fault bien garder dy rien

mectre dedans Et selon le proverbe a
loeil &amp; a loreille il ny fault

toucher que du coulde Touteffois a loreille affectee
est bon de mectre

du cothon musque cest a dire tenu parmy du musc car il
conforte

bien fort







Mal des dents

Aulcuns mectent une gousse dail dans
loreille qui est

du coste que la dent faict mal &amp; en deux ou trois
heures

il sen trouvent bien Aultres mectent dans la narine

qui est du coste de la dent qui deult de la peau verte

raclee deu serment de visaube scavoir celle
qui est soubs

la grise qui semble sarment