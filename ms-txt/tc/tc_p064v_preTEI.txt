Aprentissaige du paintre

On luy donne premierement a faire un oeuf dans
lequel on luy

faict faire un demy visaige puys entier avecq les oreilles

apres le col puys les partyes du corps separement apres

joinctes puys une figure puys deulx &amp; troys En fin une

histoire luy aprenant a tenir le charbon par la pointe

&amp; le pinceau aussy Comme il scait portraire on
luy aprend

a pcoucher de couleurs

On luy propose aussy ces traicts &amp;

lignes

CLa figure de loeuf pour visaiges
et pour les corps plies est le
principal

patron &amp; la croix comme la croix est le
    modelle du plantc_065r_01

droict &amp; entier Sans ces traicts tu ne feras jamays bien















Adoulcir

Pour bien adoulcir il ne fault pas coucher les couleurs
espesses

Ains plustost les coucher a deulx fois Si ce nest lazur
desmail





Toutes couleurs qui nont point de corps

a huile nen ont point a destrempe Et

ains a destrempe vont a fonds Les

couleurs a destrempe veulent estre grasses

ce qui se cognoist quand elles prenent

a la pallete

estant destrempees

a huile







Lignes droictes

Tu te peulx servir de la reigle mays non pas la
coucher

a plat sur le tableau Mays comme enlevee &amp; apuye sur
les

bouts du tableau Aultrement tu brouillerois tout &amp; ne
verrois

pas bien aussy le traict







Destrempe

Il fault que les couleurs a destrempe soient
tenues plus obscures
pr

ainsy que tu les destrempent
pourceque elles blanchissent en
seichant Mays les couleurs a huile demeurent

en mesme couleur