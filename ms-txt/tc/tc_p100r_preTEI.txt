








Or couleur

Pour avoyr bien tost faict couche dor <-sur-> mat sur
toile

ou aultre tableau a huile on faict au soleil ou
au feu de

lhuile de noix gras co{mm}e cy devant dict car
il sespessist de soy

mesmes en ceste sorte encores quil ny aye point de plomb ne
ceruse

Et avec iceluy broye du massicot mine & aultres
dessiccatifs

non pas verdet ne orpiment car ilz font mourir lor
Il sera

sec bien tost Touteffoys si le temps nest serain &
sec ne ladoulcis

pas car si le temps est relent & humide il se
rendroit noir







Pourtraire au naturel

Il fault curieusement observer les yeulx le nes &
la

barbe car ces trois choses font fort resembler







Pierreries

Il fault piler tes materiaulx en un mortier de verre
espes

& enchasse & mastique dans un aultre mortier de
bois affin

quil ne se rompe point Cela peult servir aulx parfumeurs

& <-la t-> le pilon aussy de verre





Mortier

de verre

et table

de verre

a broyer







Le salpestre vitrifie

Estant fondu avec les caillous il faict le verre fort
blanc

Mays il le fault plustost calciner sur une tuile ou palle

chaulde Et ce qui restera de la vapeur Mesle le avec
aulta{n}t

de caillou blanc calcine Il est vray quau petit
fourneau

Il ne se clarifie pas bien Mays aulx grandes
verrieres

il faict le verre fort cler & blanc & net







Vitres que le soleil ne passera

point

Prend du salpestre susdict calcine & lexpose a
lair

ou lieu humide et il se convertira en liqueur de laquelle

si tu frottes les vitres des deux costes le soleil
ne passera point

a travers ains fera ombre Il fault mectre le salpestre

sur quelque <-chose-> place nette & <-la->
mectre dessus des charbons allumes

et continuer par tout jusques a ce quil ne brusle plus





Il sert aussy

a faire fondre

& mectre parmy

le sel alchali

pour nettoyer les

mains


