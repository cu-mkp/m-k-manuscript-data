  Fonte de fer doux Le commun estime que le fer une fois fondu ne se peult refondre pourceque ilz ne le chaufent qua petites forges ou il ne faict que prendre ignition Les alchemistes se promectent de le faire fondre avecq du realgar ou du plomb ou de lorpiment mesle Mays sans tout cela Aulcuns ont trouve la maniere de le faire fondre non seulement le fer aigre comme celuy de pots de fer Mays le fer douls comme d celuy de gueuse &amp; de barre qui est le plus malaise Et pour cet effect ilz font un fourneau en ceste sorte qui ha un pan &amp; demy de large &amp; un pan &amp; demy de deulx pans de profond Et la tuelle qui est le canon par marque A par ou les tuyaulx des souflets semboictent doibt estre posee au milieu de la profondeur du fourneau de sorte quil y aye un pan de gueule de four sur la tuelle &amp; un pan dessouls  Chasque pan de gueule de four en quarre contient un quintal &amp; demy &amp; le pan du fourneau rond en tient deulx quintals      Les minerons pour fayre courre le fer mectent a la bouche de leur fonte deulx ou trois poignees dhiebles comme ilz veulent faire courre la fonte Et cela rend le fer merveilleusement ductible &amp; courant   Il fault aussy que la tuelle entre jusques au milieu de la gueule du fourneau qui est un poinct principal du secret pourceque le vent vient a fraper sur le bord &amp; muraille qui faict le ventre du fourneau &amp; par ce moyen se repand esgallement par tout &amp; en hault comme la flamme dans un fourneau de reverberation &amp; parce moyen eschaufe beaucoup plus Car si le vent battoit a plomb la matiere fondue ou preste a se fondre il la refroidiroict &amp; empescheroit de courre &amp; de se fondre Il fault aussy que les souflets soict conduicts par le sault &amp; cours de leau comme aulx forges pourceque en ceste sorte les souflets vont par mesure &amp; compas &amp; dune grande vistesse Ce que ne pourroit f pas faire la force des ouvriers On dresse doncq la muraille comme tu vois &amp; le fourneau a la superficie de la terre Au bord duquel tu fais une fosse comme aulx aultres fontes Affin de mectre les moules de ce que tu veulx gecter &amp; pour ce faire tu destouppes le pertuis que tu avois fais au fonds du fourneau pour faire couler la matiere fondue Tu y pourras fondre deulx quintals de fer a chasque fois Et pource faire tu choisiras le plus gros charbon que tu pourras trouver &amp; en poses une charge au fonds sur le plan et superficie du four &amp; le bas amoncellant en hault comme en poincte jusques au hault de la muraille  Aulcuns font un moule du calibre de la piece &amp; le trempent puys y frappent un loppin de fer doulx couppe de mesure &amp; comme ce loppin est bien rouge ilz le frappent dans le moule &amp; larrondissent avecq une grosse lime Estimant ces balles estre plus fortes que les fondues qui estant aigres sont plus subgectes a rompre     qui est communement de la haulteur de d trois pans &amp; fera bien recuire le Mays premierement il fault que tu ayes faict recuire ton fourneau avecq avecq quelque peu de gros charbons de sorte que le fonds soict rouge et lors tu y mectras la susdicte charge de charbon au milieu duquel tu mectras ton fer non pas tout au coup Mays dix ou quinze lb a chasque fois Et comme celuy sera avalle  &amp; au fonds du fourneau remects en tousjours aultant Et charge de trois ou quattre palles de charbon nouveau qui soict du plus gros &amp; remoille affin quil aye plus de chaleur &amp; ne se gaste pas si tost Et quand tu cognoistras que ton fourneau sera plein de matiere comme de deulx quintals ou de moings si tu nen en pas tant Tu laisseras consommer le charbon de soy mesme Et comme le charbon sera comme abatu au ras du fourneau Tu pourras couler dans des moules &amp; coquilles de fer ou de metail qui est encores meilleur pourceque un fer sattaque a laultre Et fault que le dedans des moules soient bien cendres avecq de la cendre destrempee affin quil ne sarrape pas   Contre Go. Destrempe de la graine de coings en eau claire &amp; de cette eau mucilagineuse fais injection   Pour oster le menu poil du front Ayes une aiguillee de soye deliee &amp; la passe serre sur les endroits du poil &amp; il sattaquera a la soye comme menus brins de cotton   Soye Le cramoisi habonde plus que toutes les aultres soyes pourceque sa couleur ne charge poinct comme ne faict le bleu &amp; le vert qui aussi revienent a meilleur compte a louvrier Le noir abonde moings pourcequil charge fort   Garder oranges Il les fault choisir bien entieres sans estre machees &amp; les mectre &amp; en emplir un vaisseau destaing et bien clos &amp; elles se garderont six mois   Chandelles Elles se gardent bien dans le son qui les faict blanches &amp; de bonne duree ce disent aulcuns Touteffois je croy que cest asses de les tenir en lieu frais &amp; sec de telle sorte quelles ne soient point pressees Il est mieulx que parmy le lumignon il y aye un fil de chanvre qui luy donne plus de clarte &amp; faict tenir le lumignon plus droict Aultrement sil est tout de cotton comme font ceulx de montauban il le fault moucher souvent car apres quil ha un peu brusle il le cotton sabaisse &amp; faict desgouter la chandelle   