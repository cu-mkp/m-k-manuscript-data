






Viperes et serpens



Jay moule une vipere qui pour le gect est des plus propres

que nul aultre serpent pource quelle ha belles escailles
&

bien apparentes par tout le corps & principallem{ent} sur
la teste 

et soubs la gorge Elle ha la teste platte le museau rousset

tendant a lincarnadin & retrousse co{mm}e laspic
cornu ou comme <-un->

le dessus du groin dun cochon Grosses machoueres Les yeulx

fort pres du museau Et la gueule fort ouverte ou elle ha
des

dents canines doubles de chasque coste sortant toutes dun tuyau

de chair qui les couvre et revest Elle ha aussy dans la

gorge un tuyau de chair faict comme la verge dun chien

dou sort son fisson Les aultres serpents ont double

reng de dents



Si tu veulx <-couper->

<-les-> mouler les serpents

la gueule ouverte

il fault couper la

teste & la laisser

dedans car elle

ne seroit pas en

despouille





Mouler tortues



Cest une matiere particuliere du gect des serpents &

herbes et fleurs pourceque les cavites qui sont entre

les deulx coquilles requierent plusieurs pieces Elles

se moulent de plastre pour gecter en sucre sans faire
gect

co{mm}e font toutes choses que tu vouldras





Plastre pour gect de cire



Quand tu veulx gecter en cire dans le moule de
plastre

il fault que tu scaiches pour secret quil est besoing

que ton moule soict dans leau chaulde Jamays
lanimal

ne vient si net quen metal pourceque la cire grippe
Mays

cest pour esbaucher animal au plus pres du naturel <-Et->

pour apres le reparer Il en fault bien oster toutes les

escailles <-Quand-> Car la cire y entreroit
& ne se despouilleroit

pas En moulant aussy lanimal Abas les escailles pour cire

& au contraire frotte les au rebours affin quelles seslevent

pour animaulx car elles sen monstrent mieulx Nattend pas

aussy a despouiller ta cire quelle soict <-un peu-> du
tout

refroidie Mays pendant quelle est un peu chaulde

Quand tu as aussy moule le premier gect de lanimal

descouvre le bien la moictie Affin quil soit en despouille

Y en ayant aultant dans un moule quen laultre Fais aussy

force gects larges sentretenant a lanimal affin de le fortifier

en se despouillant & apres tu couppes cela





+

Lalbastre

co{mmun}ement apelle qui

touteffois est

plastre est bien

dur mays il se

retire fort Il est

bien bon pour en

fayre medailles

Mays il veult

estre fort subtillem{ent}

passe


