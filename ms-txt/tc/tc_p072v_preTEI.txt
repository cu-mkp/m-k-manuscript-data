Gect

Le plomb qui est comme amorty &amp; pesant veult
estre gecte chault

bien plus que lestaim Et quand il nest pas asses chault il
faict

des lignes dans la medaille Il La paille sy brusle
pour peu

quil soict chault Il se faict une souldure si doulce &amp;
coulante

quelle se peult fondre dans un plat destain Elle se
compose

dune partye destain de glace dune partye
destain doulx &amp;

dune aultre de plomb Elle coule fort net Et sen gecte des

foeuilles Mays louvrage est fort brusc &amp; rompant La

meilleure souldure est la commune pour bien gecter Mays

est elle laisse certains points grumeles Allie plomb
avecq

lestaimg en sorte que le lingot que tu gecteras vienne uny
&amp;

luisant &amp; poly &amp; sans faire aulcuns yeulx ou ebullitions

sinon un petit point au milieu Et ce signe te signifiera quil

y a asses destaim Aultrement le plomb domine
trop Le

sable est bon pour le plomb &amp; estain Le bon est fort
delie

&amp; subtil &amp; maigre Toutesfois qui faict prise entre les

doigts Le sable veult estre recuit plustost questre
mis

en oeuvre Et estant pour en mouler il veult estre
fort humecte &amp; puys

recuit non pas a coup ne a foeu presse Car cela le corrompt

&amp; faict retirer &amp; esmier aussy Mays si tu le recuits a

laisse il se rend fort roide estant bien mouille Il en

fault passer par une manche de chemise pour le plus
subtil affin

den mectre premierement sur la piece a mouler

On faict une souldure avecq de largent vif
Mays qui

est blanche Mays elle est brusque Fais que ton chassis

joigne bien &amp; quon ne voye point le jour entre les joints

Les Allemands jectent fort tenvre leurs plombs
pourcequil

semble quilz viennent mieulx que fort espes mays affin quilz ne

soient trop plians estant si delies ilz meslent un peu
destaim

parmy ledict plomb qui aultrement se plieroit comme
cire

Le plomb le plus noir se disent aulcuns est le meilleur
&amp;

le plus doulx &amp; qui coule mieulx Tu cognoistras sa bonte
en

le frottant avecq le doigt lequel il te rendra
incontinent fort noir

Lalliage bon pour couler de plomb &amp; destain est
sur une lb de

plomb une lb &amp; demye destaim Aultr
Affin que lestain excede plus

dune partye Cest souldure qui coule bien &amp; bonne a
gecter Mays elle

est brusque




Pour faire couler bien le plomb

on mect un peu dargent vif dedans





Frotte los de seiche sur une table

bien unie pour laplanir &amp; lun contre

laultre &amp; traverse les deus os avecq

des chevilles pour remarquer la place





Los de seiche

moule mieulx

le plomb que chose

qui soit Mays

essaye sil le fault

recuire Il fault

mouler derriere

los &amp; du coste diceluy

Car la moelle y

est plus delicate





La moelle de los

vers la queue est

plus delicate &amp; nha

pas tant de rayeures

&amp; moule plus net

La coquille qui

tient la moelle estant

calcinee est bonne

pour faire sable





Quand tu gectes du

plomb il le fault gecter

gecter fort net asses chault

&amp; non pas a coup &amp;

branler un peu le

chassis &amp; gecter a deux

ou trois fois Toutesfois

sil est trop chault

gecte il sesleve &amp;

boursoufle Quand

il est fort chault

il vient bleu laisse

luy doncq passer

ceste couleur deva &amp;

reposer un peu

devant que gecter





Aulcuns comme les

imprimeurs meslent

de la limaille de fer

ou despingle parmy

le plomb Mays pour

le rendre dur Mays

cela le rend brusc

&amp; ne se romp soubs

le marteau





Ayes une gratte

broisse pour nettoyer

tes moules