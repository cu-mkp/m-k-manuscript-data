








Pour dire a quelquun que tu luy <-monstreras->

enseigneras une chose quil ne scait pas

ne toy aussy

Ayes une fisselle ou petit baston et prens la
mesure

despuys le bout de loreille jusques au bout de son
nes

puys luy fais voir Ainsy tu luy enseigneras ce que tu

ne scavois pas ne luy aussy







Pour fayre soubstenir un seau deau

sur la poincte couchee de trois cousteaulx

sans toucher a terre









Selon la force de tes costeaulx ou de cuisine ou de
table tu feras

soubstenir un grand pois sur leur poincte couchee & disposee en

triangle trenchant contre trenchant co{mm}e tu vois & ilz
ne toucheroient

poinct a terre Et si les ayant ainsi disposes tu les tournes de

laultre part sans les desjoindre les bouts des manches
pourro{n}t

aussi soubstenir poix sans toucher a terre Tu peulx bien aproprier

cella a aultre usage avecq des piques avecq des soliveaulx

ou faire promptem{ent} un trepied au camp avecq trois
poinctes

dhalebarde Si le tranchant du costeau marque A regarde de
la

droicte a gaulche le bout des manches se leveront Mays si

le tranchant du mesme costeau regarde de gaulche a droicte

les poinctes sesleveront







Pour faire bouillir sans foeu dans de leau

froide un oeuf

Vuides un oeuf par les deulx bouts si bien quil ne demeure
rien dedans

puys lemplisses de chaulx vive & de soufre vif puys
estoupes les

trous de cire & le mectes en eau de sorte quil nage
deulx ou trois

doigts







Pour faire sortir les connils dun
terrier

Prenes du brassier dans un pot & ayant mis du
soufre dessus

mettes le dans les terriers & le bouches de quelque
legiere chose


