






Plant danimaulx

Non seulem{ent} avec les poinctes de fer
Mays avecq de la

cire fondue les animaulx sasseurent sur la plaste de
terre

Laves les premierem{ent} en
eau claire estant morts dans la mixtion


de vinaigre & urine

& avecq une esponge

repurge leur la gueule

les yeulx

et la

teste de

la bave

qui en

sort

car

jamays

le sable

ny prendroit

bien et

viendroit

grumeleux



Si tu leur veulx fayre tenir

la bouche ouverte

mects y un petit

bout de corde

despinette qui ne

tiendra point de

lieu





Gardes animaulx

Si les ayant moules une foys tu les veulx garder

pour les mouler dadvantage remects les dans ceste

mixtion durine vinaigre & eau de vye ou tu
as

faict mourir les aultres Et il sy gardera fort

long temps sans se gaster Si tu as quelque
entameure en

la main gardes bien que ceste mixtion ny touche





Moules

Estant moules ne les garde pas long temps Ains les

employe <-u-> le plustot que tu pourras
pourcequesta{n}t

long temps gardes ilz sont subgects a se corrompre



Quand ilz sont

recuits la chose

y vient mieulx





Luth

A la recuite tu peulx bien employer le luth commun Mays

quand tu vouldras gecter despouilles en le moule &
pro{m}ptem{ent}

avecq une broisse couche le luth de plastre qui ha

servy aulx moules car il sera sec en se posant &

gecte Il fault principallem{ent} mectre ce luth sur
les

joinctures





Argent

Quand il sautille estant fondu cest signe quil est

bien chault & pourceque co{mmun}ement il est
plombeux

il est bon di gecter du mortier de chaulx car cella

attire & amasse le plomb





Aisle de mousche

Affin quelles viennent mieulx mects despuys le gect

jusques aulx bout dicelles des filons de cire fais

aussy que soubs le ventre il y aye asses de cire

car cest ce qui faict le gect








Raporter quelque aisle

de mousche ou semblable

Elle se

raporte avecq colle de poisson

destrempee avecq eau de vye sur foeu lent faisa{n}t
aussy

chaufer louvrage puys cela se couvre avecq de la cire

a esbaucher qui soit grise


