   de moictie de plomb vient quasi mieulx que lestain pur ou ou le plomb pur combien quen tout sorte ilz viennent bien Neantmoings advise de ne gecter pas du tout si chault le plomb que lestaing En grand ouvraige il est besoing dhumecter les sables avecq la magistra ou glaire doeuf   Menusier Trois choses sont les plus longues a faire les foeuillages Les cheveulx &amp; les festons   Sable Il ne te fault pas choisir pour gect celuy qui est du tout si maigre &amp; aride quil naye point de liaison comme celuy de la mer desei ou des chemins sablonneulx deseiches par le soleil Mays choisis les ou en t en premier lieu parmy les pierreriesrieres ou cavernes de rochers pourceque cestuy la est le meilleur pourveu quil soit fort subtil Tu en cognoistras la veine Si parmy les rochers ou pierrieres qu grisastres qui semblent estre composes darene tu vois apres un temps pluvieulx certains petits moncelets comme de poulciere attaches aulx dicts rochers Ou sil sen escaille par lhumidite quelque piece aisee a froisser entre les mains Tu en trouveras aussy aulx terres maigres Qui senleve a lop grands lopins comme pierres de tuf et ne ou parmy les terres bolvenes qui sont beaucoup meilleurs que ceulx qui se trouvent aulx terres grasses &amp; fortes Et ne le fault pas prendre a la superficie de peur quil ne soit mesle de la commune terre Mays trois ou 4 pieds en bas &amp; le plus pres du tuf ou de la pierre Comme il senleve ainsy en grands lopins on diroit quil commance a se former en pierre Mays comme il est mouille il se deffaict aysement Il fault considerer quen le rompant il soict bien grene &amp; quen le froissant entre les doigts il se rende en une subtilite comme impalpable fort grande retenant neantmoings son asperite areneuse sans embouer les doigts comme lardille Il se deseiche legerement au  foeu puys se pile &amp; passe subtillement par un double tamis ou une manche de linge puys shumecte avecq du vin ou magistra &amp; / Verte  Le mouleur de thoulouse le faict recuire fort puys le subtilie sur le mabre et le passe par un linge &amp; le passe humecte avecq du vin Il faict le gect fort large &amp; ne plat &amp; gueres profond il gecte letton pur de trebuschets &amp; semblables choses tanvres il gecte fort chault  Essaye le vitriol calcine    

   de moictie de plomb vient quasi mieulx que lestain pur ou ou le plomb pur combien quen tout sorte ilz viennent bien Neantmoings advise de ne gecter pas du tout si chault le plomb que lestaing En grand ouvraige il est besoing dhumecter les sables avecq la magistra ou glaire doeuf   Menusier Trois choses sont les plus longues a faire les foeuillages Les cheveulx &amp; les festons   Sable Il ne te fault pas choisir pour gect celuy qui est du tout si maigre &amp; aride quil naye point de liaison comme celuy de la mer desei ou des chemins sablonneulx deseiches par le soleil Mays choisis les ou en t en premier lieu parmy les pierreriesrieres ou cavernes de rochers pourceque cestuy la est le meilleur pourveu quil soit fort subtil Tu en cognoistras la veine Si parmy les rochers ou pierrieres qu grisastres qui semblent estre composes darene tu vois apres un temps pluvieulx certains petits moncelets comme de poulciere attaches aulx dicts rochers Ou sil sen escaille par lhumidite quelque piece aisee a froisser entre les mains Tu en trouveras aussy aulx terres maigres Qui senleve a lop grands lopins comme pierres de tuf et ne ou parmy les terres bolvenes qui sont beaucoup meilleurs que ceulx qui se trouvent aulx terres grasses &amp; fortes Et ne le fault pas prendre a la superficie de peur quil ne soit mesle de la commune terre Mays trois ou 4 pieds en bas &amp; le plus pres du tuf ou de la pierre Comme il senleve ainsy en grands lopins on diroit quil commance a se former en pierre Mays comme il est mouille il se deffaict aysement Il fault considerer quen le rompant il soict bien grene &amp; quen le froissant entre les doigts il se rende en une subtilite comme impalpable fort grande retenant neantmoings son asperite areneuse sans embouer les doigts comme lardille Il se deseiche legerement au  foeu puys se pile &amp; passe subtillement par un double tamis ou une manche de linge puys shumecte avecq du vin ou magistra &amp; / Verte  Le mouleur de thoulouse le faict recuire fort puys le subtilie sur le mabre et le passe par un linge &amp; le passe humecte avecq du vin Il faict le gect fort large &amp; ne plat &amp; gueres profond il gecte letton pur de trebuschets &amp; semblables choses tanvres il gecte fort chault  Essaye le vitriol calcine      Le sable pres de mon sol est fort excellent Mays il fault pour fayre ouvrage excellent le prendre frais qui naye gueres travaille Car il se deseiche apres avoyr gecte plusieurs foys &amp; est aride &amp; nha point de corps Si tu gectes quelque ouvraige subtil qui naye gueres despesseur il fault que ta matiere de cuivre soit fort chaulde affin quelle penetre &amp; coure Aulcuns meslent du plomb parmy ceste fonte mays cest pour les grands ouvraiges &amp; non pour les petits  Le sable de pieds de boeuf brusles deulx foys &amp; fort subtilies font plus net en cuivre &amp; sans chape que sable que jay veu Jen ay gecte une medaille de relief bien hault Et f deliee de lespesseur dun tranchant de costeau ou dune carte Et estoict creuse dun coste au droict du relief qui estoit de laultre part  Il fault que les sables maigres soient plus humectes que les aultres scavoir de magistra ou de bon vin pur ou de vin bouilly avecq de la racine dorme &amp; semblables Mays les sables forts subtils comme le linge brusle qui est gras &amp; douls de soymesme veult estre aplique sec Tout sable humecte veult estre fort battu &amp; demene pour estre subtilie &amp; aplany des petites glebes qui se font en luy quand il est baigne  Lhuile dolif quaulcungs meslent parmy la glaire doeuf battue faict soufler Le sable de verre calcine soubstient force fusions Mays il ny ha que les premieres il soufle aussy Le laicton vient bien seul Mays il charge il est bon de le mesler dun peut de cuivre come dun quart avecq matiere de poilonne Les fondeurs gectent bien chassis jusques a 30 ou 40 lb Mays non pas dadvantaige   Il est bon pour grand ouvrage Mays pour petit il est malaise a despouiller Il a cause quil sesmie Il est bon quil soit un peu allie de quelque chose grasse qui aye lyaison comme tripoly Moulee ou ab feultre brusle ou sel armoniac ou tripoly &amp; semblables     Quand tu as moule il est bon de recuire ta forme sur la fumee de la matiere que tu fonds pourceque le gect sempraint de la qualite deu metal qui court apres plus aysement en chose qui tient de luy Les os dhomme sont les meilleurs pour gect estant calcines Pour gecter net il fault que ta matiere soict bien chaulde &amp; pour cet effect quand ta matiere est fondue gectes y de lescaille de fer ou en pouldre ou autrement E car cela eschaufe fort le cuivre &amp; le nettoye de sa graisse Sur la fin quand tu vouldras gecter mects y un peu de salpestre pliant tes additions dans un papier affin que touls ne cognoissent pas ce que tu y mesles Les os de pieds de mouton sont encores meilleurs que ceulx de pied de boeuf Lhuile &amp; le suif fort fort soufler &amp; le verre pile &amp; le cuivre seul La terre cendree moule fort net La cendre nha pas asses de corps pour soubstenir le cuivre Il est mieulx de ne mesler point les sables mays demplir le chassis dung seul Le laicton est tousjours gras &amp; ne moule pas net on trouve quil vient mieulx estant allie dun quart de cuivre Mays quil soict gecte fort chault Le cuivre vient bien mesle dun peu de metal Mays si tu mesles du metal parmy le laicton il sera encores plus aigre &amp; plus malaise Le sable un peu grosset a plus de corps Le sable de corp rocher est tousjours meilleur qui semble tuf en lopins qui ha beau grain &amp; est fort delie &amp; un peu gras On le pile puys on le deseiche dans une poile sur le foeu jusques a ce quil soit ne fume plus puys on le passe par le tamis double &amp; subtil &amp; on en moule   Le cuivre ou letton ne peult pas venir bien si la medaille nha espoisseur suffisante &amp; si elle ne la donne luy en avecq de la cire  Aulcuns gectent par un trou faict au milieu du revers de la medaille  Aulcuns voulant gecter grand ouvraige de letton y meslent parmy le sable du verre pile pour donner liaison a la terre Mays il faict soufler Et fault reparer louvraige  On mect bien du plomb parmy un grand ouvraige pour faire courre Mays non pas pour au petit pource quil laisseroit une crasse tout aultour de louvraige     Le cuivre est meil et letton sont propres a gecter &amp; en bonne chaleur quand ilz gectent en les remuant dans le crusol une flamme fort blanche &amp; que le bain est fort liquide Aulcuns gectent en ceruse fort broyee pour le Aultres en farine humectee plusieurs fois avecq de lhuile &amp; g &amp; seichee au soleil Aultres pour gecter en plomb des vieilles lettres des imprimeurs ou de la composition dicelles Aultres mectent parmy lestaing ou plomb une matiere dargent vif arreste qui faict couler   