








Pour mouler de soufre

Le soufre se faict beau avecq le noir a noirci mesle
ou

avecq sanguine pulverisee qui le rend plus dur et plus fort

layant bien laisse fondre jusques a ce quil soict liquide

co{mm}e huile / y meslant du verdegris tu
<-m-> en gecteras dans

le plastre un lesard ou aultre chose fort nette





Il ne le fault pas gecter

quil ne soict bien refroidi

& quil naye perdu toutes

ses pustules & bouillons

et ne soict bien

abaisse & rendu

uny co{m}me <-[illegible]-> eau

Le noir a noircir

luy donne un beau

vernis & le rend

plus necte Il fault

employer le soufre

jaulne du plus beau

car le grisastre & vif

nest pas bon Ne gecte pas

au vent & au froict

car il soufleroit







Chimolee

La terre chimolee aultrement des
parayres qui acoustrent

les draps est excellente a mouler en creulx ou relief &
si

tu la veulx recuire il fault que premierem{ent} elle soict

chaulde & la recuire a feu doulx de loing & peu a peu

aultrem{ent} elle petteroit mects la figure a recuire dans

un pot au four ou dans un four couvert Elle
est fort

doulce nette & belle Tu peulx faire cave danimaulx de
chimolee

& i gecter du plomb





Il fault que louvraige

soict sec de 4 ou 5

jours plustost que

le recuire

Quand tu moules

& fais cave de

chimolee ne presse

pas a coup mays

doulcem{ent} car elle se

fendroit







Papier

Le plus blanc & plus fin est le meilleur Et quand le cave

est bien nect comme de soufre ou chimolee cuitte il se
faict fort

nect Tu luy peulx donner une couche ou deulx de blanc avecq

un bort dor pour imiter lalbastre Et apres que tu las

couche le blanc tu le peulx brunir avecq la dent
Mays

affin quil se brunisse il fault destremper le blanc de plomb

avecq glaire doeuf & pelure de figuier ou
pour mieulx

vernis ton ouvrage de vernis blanc Quand tu moules aussi

de papier co{mm}e il se comma{n}ce a seicher
brunis par derriere avecq

la dent







Plastre

Celuy de montaigne est plus gris et <-le-> celuy
dalbigeois plus

blanc Il le fault cuire a feu clos co{mm}e a feu de
reverbera{ti}on

ou fours de barbiers Et le plus frais cuict est le meilleur
a

mectre en besoigne Il le fault broyer subtillem{ent} sur le
mabre

Apres avoyr pr√¶pare ton cave de soufre ou aultre &
lavoir

huile & entourne dun siecle destrempe non trop espes ton
plastre en

eau & desmelle bien avecq le doigt et sil
faict des pustules jectes y dessus

de la pouldre dudict plastre & <-[illegible]-> broye avecq
le doigt jusques a ce +





+ 
quil ne fasse plus

de pustules puys

gecte & saulpoudre

derechef de pouldre

de plastre &

laisse bien

prendre puys

rascle la

pouldre


