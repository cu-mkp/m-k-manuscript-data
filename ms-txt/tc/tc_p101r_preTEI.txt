










encores bien fort puys adjoustes y iii â„¥
de Minium & pilles

encores bien tout ensemble & le mectes dans le crusol
lequel

vous couvrires dun tuile aproprie non guere espes affin
que

la chaleur y reverbere mieulx Puys pose le sur la grille

de ton fourneau ayant mis dessoubs quelque carreau

arrondy espes Apres emplis ton four de charbon
jusques

a la gueule quil soict comble et laisse allumer Et entretiens

toujours la chaleur esgalle sans laisser abaisser le
charbon

Et pour cest effect fais que tousjours le four soict
comble

& ras de charbon Et lentretiens ainsy un
jour La premiere

experience que jen ay faicte il nest venu quune masse jaulne
co{mm}e est

le minium seul vitrifie & quelque grains dor
en masse au fonds

Essaye lor cimente et acompaigne de
lantimoine





Si tu as besoing

de plus grande

chaleur <-plie->

mects sur le

bort de la

gueule du

four allume

des tuiles

lune contre

laultre pour

faire reverberer

la chaleur

    








Topasse

La mesme doze sobserve en toutes pierreries scavoir
un

poix de caillous calcines sur trois de minium
pilant le

tout separem{ent} dans un mortier de cuivre
pour esmeraulde

& dans un mortier de fer pour faire topasse
ou couleur

dambre Avecq les pilons semblables aulx
mortiers

Lesmeraulde & la topasse sont de meme chaleur &
pour

une heure & demye de foeu Car elles se
pourroient

brusler Le ruby <-en-> veult dadvantage de temps

& plus de foeu & colore dor en foeille Je croy que

la pierre ponce ou pierre a foeu pour le ruby
seroit

meilleur Voy les emaulx Essaye aussy de mesler

au lieu de caillous des pieces de vitre de couleur ou

des esmaulx Si la masse nest asses coloree pile la
davantage

dans le mortier de fer





Le tartre

un peu brusle

mesle parmy

faict beau

jaulne mays

il nen fault

guere Larene

aussy faict

plus jaulne







Sel a fayre fondre

Mesle salpestre & sel commun et fais fondre
ensemble

& jecte sur le cuivre fondu ou <-ch-> en bain & il
le purifie

& faict courre merveilleusement Premierem{ent} il fault decrepiter

le sel commun cest a dire le tenir dans bon foeu jusques a

ce quil ne petille plus Ou pour le mieulx le fondre dans

un four a vent Et le jecter nettem{ent} sur un
mabre puys le piler

& broyer fort subtillem{ent} puys le mectre dans un
crusol sur aulta{n}t

de salpestre & le laisser bouillir & mesler ensemble
jusques a ce





Il nettoye

& purifie fort

le metal




