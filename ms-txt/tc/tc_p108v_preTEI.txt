










ainsy on le destrempe & on le reduict en
<-p->balottes le
repurgeant

des immundicites Puys on le mect cuire nettem{ent} dans un
<-pot-> vaisseau
de terre

dans la fornaise de ceulx qui font des pots
et on ly laisse

jusques a ce que les pots soie{n}t cuits Apres on le
destrempe

encores avecq leau de sel armoniac & on le broye bien
fort

et on vuide leau trouble & nette dans un vaisseau a
part

Derechef on remect de la mesme eau dessus & on broye

& remet on leau trouble avecq laultre Et on fait ainsy

jusques a ce quil aye tout passe En ceste sorte on le

purge & mundifie & le rend on fort subtil & maniable

Ayant retire leau par inclination ou avecq une
esponge

on prend la residence et on la faict seicher puys

lhumectant de la susdicte eau co{mm}e on faict laultre
<-eau->

sable on lemploye en chassis Ou sil se retire cest signe

quil nest pas asses recuit & quil le fault recuire

dadvantaige Cestuy cy est propre pour mouler tous

metaulx Et speciallem{ent} lor &
largent et tant plus

il est employe il est meilleur Il fault mectre a part

celuy auquel tu gectes du plomb ou estaim car il

aigriroit lor que tu y gecterois


Alum de plume se doibt recuire dans un
<-chaulderon-> creusol couvert dune
tuile

a bon feu de <-flamme-> charbons affin que
limmundice qui pourroit

y estre se brusle avecq luy qui ne se brusle point Cela

ce fait ou dans la forge des
orfevres dans un countour de

briques ou dans un fourneau a vent a foeu de fusion
de sorte

que le <-sable demeure asses long temps->
creusel demeure un
quart dheure rouge cela se faict

plus pour le mundifier que pour aultre chose il vient par dessus

roussastre & par dedans il demeure blanc & est mieulx deseiche
#



#

Apres que ton alum de

plume est refroidy pile

le dans un mortier puys

le subtilie sur le mabre

Et il se rendra en fort

subtils filaments

lanugineulx qui donnent

liaison au sable sans se

brusler comme font

toutes aultres choses

qui est une belle

invention Pile le da{n}s

le mortier en traina{n}t

le pilon Car la poul

siere volante te pourroit

entrer au colet ou

se poser sur ton visage

qui te donneroit

occasion de te bien

grater Mects en

peu a chasque foys

dans le mortier pour

eviter la poulsiere

volante Il est mieulx

de le broyer ainsy au mortier en trainant le pilon que
sur le mabre <-car-> la <-c-> ou il
sespand & au

mortier il se ramasse de tous costes Rends le fort subtil &
douls au toucher

LArdille pour fayre les cercles aultour des
moules

doibt estre fort grasse & maniable Et ne sert qua fayre

le contour des moules Ainsy il la fault
seulem choisir

bien grasse Et la battre bien fort & la destremper
mediocrem{ent}

avecq de leau & la tenir dans une fosse ou
terrine Et

y faire force trous avecq un baston lesquels semplissent

deau pour la tenir tousjours fresche & molle Affin
quelle

soict tousjours preste a employer a ton besoing


