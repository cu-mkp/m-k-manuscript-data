








Le vernis noir

Il est dict au commencem{ent} du livre ou tu le peulx voyr
qui se

faict avecq du gallipot







Dorer

On apreste fort les gardes avecq la lime doulce fort doulce
de

sorte quen toutes les gardes il ny aye rien de noir Et apres les

chaufer & passer co{mm}e dict est Mays pour dorer &
argenter il ne fault

pas quelles passent sinon un petit le bleu Puys pendant que les
gardes

sont chauldes on les attache a lestoc & avecq des pincettes
on couche

lor & on le faict assoir avecq la sanguine bien nette
& frottee avecq de

la pottee Et co{mm}e les gardes sont froides on les
faict reschaufer

puys on couche lor co{mm}e dessus Et on donne
<-de-> premierem deulx

couches jusques a ce que toute la garde soict bien garnie Et apres

on reschaufe co{mm}e au commancem{ent} & on donne
la troisiesme couverture

dor Puys on brunist avecq une grosse sanguine bien fort
& avecq

bonne force <-Et-> Mays note que pour bien brunir il
fault que tousjours

la garde soit chaulde Et pour le scavoir on la sent & on
laproche

du nes Car il ne la fault pas toucher avecq les
doigts ains on la

<-tient sur-> releve de dessus les cendres chauldes avecq
une vergette de

fer qui est faicte expres pour entrer dans loeil de la garde
Et qua{n}d

elle est achevee de bien brunir on la frotte fort bien avecq un
linge

blanc Et fault que lor soict plus espes & plus fort
que pour les

painctres Le quarteron compte cinquante ou lx
s{ols}







Argenter

Il fault aprester les gardes & les blanchir avecq une
<-li[illegible]-> lime

un peu plus rude <-pour-> que pour lor Et on les faict
passer le gris co{mm}e

pour dorer Et co{mm}e elles sont chauldes Il fault doubler la
foeille

dargent puys les despartir avecq un costeau Apres en
charger la
garde avec <-un petit-> les pincettes & un petit
brunisson Et puys les

faire reschaufer & charger jusques a ce quelles soient toutes
argentees

Apres il les fault charger pour la troisiesme foys la foeille
en

double co{mm}e dict est Puys les brunir bien fort & avecq
force

non avecq la sanguine Mays avecq un fort brunisson
Tout

ainsy quil ne fault pas que le brunisson brunisse
lor


