






    


cheville quon mect dans la lumiere & puys avecq une
corde

entournee au bout dun baston on donne feu &
promptem on

se retire a couvert Les petits mortiers de 16 ou 17 lb

satachent promtem avecq une courte
cheville crochue faicte

en vibrequin & sil est de bonne ligue on y peult mectre
le

foeu avecq la main Co{mm}e faict on bien aulx mortiers
de 27 lb

mays lors on ny mect que trois lb de pouldre Il
fault

bien que la porte soict forte si le mortier de dix sept lb

ne la faict saulter Aulcuns pour une porte de paysant

usent des clochettes que portent les boeufs ou
mulets

Aultres chargent deux canons de pistoles & avecq un

guimbelet & une fisselle les attachent la gueule
contre la

porte Si les mortiers sont bons & ne sesclattent point

ilz ne font que reculer et ne peuvent fayre mal estant a

coste

A cest une petite cheville crochue co{mm}e un going de
porte & faicte en

viron par un bout pour attacher incontinent un petit
mortier a oreille

de quinze ou xvii lb pour une commune porte ou fenestre

B cest un petit mortier a oreilles

C cest un <-gro-> commun mortier de 27 ou 30 lb
perce par la culasse

par ou passe une grosse cheville de fer a bouton par un
bout

& faicte a viron par la poincte pour attacher
promtem le

mortier contre une porte qui <-naura-> ne sera poinct
couverte de lames de fer

D ce sont platenes de cire de liege & de
boys pour charger le

mortier & bien sceller la pouldre

E <-Ce-> Fourchette de fer faicte en forme de
tenaille de la haulteur

dun homme pour poser promtem le
mortier sans cheville Elle

doict estre de fer doux affin que ses branches plient
aysem

si besoing est pour sacommoder a la haulteur ou largeur de la

porte

F cest une aultre fourchette de fer de mesme
haulteur qui

apuye la fourchette faicte en tenaille & soubstient aussi
le

mortier et avecq sa griffe basse empeche que la tenaille

ne recule




