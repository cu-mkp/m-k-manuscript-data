












agathe de diverse couleur Mays pourceque ceste totalle

blancheur ne respondoict pas a faire ceste crouste blanche en

la superficie que je cherchois laissant le reste de la chose de

sa couleur naturelle Je fis un pertuis dans une brique de la

grandeur justement de la chose & la mis dedans puys je fis

rougir deulx souldouers de vitrier & comme ilz
estoient rouges

je les presentois lung apres laultre sur la superficie de la

chose jusques a ce que jeus la crouste blanche que je
dema{n}dois

sur laquelle je fis tel desseing que je vouleus descouvrant

jusques au fonds rouge avecq une poincte de diamant Et
la

polis avecq des sayes de porceau et du
tripoly Je ne scay

sil seroict mieulx de la recuire soubs les cendres chauldes

& sil seroict bon de lenchasser dans de lalbastre qui est
fort

froid co{mm}e je lenchassay dans la brique







Carnation darsenic

Larcenic sublime cest a dire le blanc qui se vend en

pierre broye sur le mabre mesle avecq
vermeillon ou laque

ou mine faict une belle carnation qui est tousjours

luisante Larcenic jaulne est de fort belle couleur le

blanc est bon a huile et sacorde bien avecq la laque







Pour taindre

Mesle sel armoniac & vitriol & fais bouillir
ensemble puys y

mesle laque ou verdet & azur ou semblables
& taincts ce qui ne

sen yra si lanimal ne mue non bona







Polisseme{n}t de pierres

Les pierres <-tai-> gravees ne se polissent pas sur la
roue de

cuivre Ains avecq les broisses et le
tripoly Mays les pierres

taillees a faces et a plain se polissent sur la roue
susdicte







Tamis fins de soye creue

On faict de lestamine de soye crue au telier pour
fayre de fins &

subtils tamis Et pour cet effect il ne fault pas choisir la
soye crue

blanchie a la fumee du soufre qui rend la soye
<-chas-> chargee dune

vapeur glua{n}te qui retiendroit la farine & enfin
empescheroit quelle ne






