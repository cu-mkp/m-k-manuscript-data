










qui est different de celuy des imprimeurs Il fault faire
long

temps bouillir de lhuile de noix ou pour mieulx de
lhuile de

lin &amp; ayant long temps bouilly Tu y mectras
des aulx &amp;

des croustes de pain pour les desgraisser &amp; laisseras
encores

fort bouillir puys en fin y mectras une partye du noir

de lampe que tu auras broye avecq de lhuile
auparavant

sur le marbre Et en fin le mesleras tout
tant &amp; jusques a ce

que tu voyes que la planche imprime bien Laquelle
Et

comme tu y auras couche lancre essuye bien les
planches avecq

la superficie dune foeille de papier blanc &amp; fais
ainsy

jusques a ce que le papier se monstre net puys
imprime

Si tu essuyois les planches avecq un linge il
osteroit lancre

Lhuile de lin sespessist en bouillant &amp; vient
comme un vernis &amp; est

dangereulx de senflammer partant quand tu le feras bouillir fais

que ce soit en lieu descouvert ou en lieu ou la flamme
ne puisse

porter domaige Aulcuns font brusler du tartre jusques a
ce

quil soict noir &amp; le broyent avecq de lhuile de lin non
bouilly

ou huile de noix que daultres trouvent meilleur Ce
noir est

beau Mays celuy de fumee de lampe est plus noir Quand

tu veulx imprimer fr prens avecq le bout du
doigt dudict noir

mediocrement espes toute la planche
premierement nettoyee en lessive

comme dict puys avecq la superficie dun papier
blanc frotte la

jusques a ce que le papier demeure blanc &amp; ne la
touches pas

de la main nue pourceq mays un
papier aplique par dessus

&amp; ayant nettoye parfaictement la mi
planche frotte encores dun papier

redouble les bords &amp; costes Apres ayes une petite table
unye

&amp; sur icelle une piece de feultre puys quelques
foeilles de papier

&amp; en fin celle que tu veulx imprimer qui soit humectee entre
deulx

servietes mouillees Et sur ceste foeille mects ta
planche puys

daultre papier &amp; enfin ung aultre
foeultre Puys passe entre

les rolleaulx Et tu peulx imprimer une douzaine de pieces

de suicte en chargeant tousjours la planche dancre &amp;
la nettoyant

comme tu as faict Mays si tu desistes dimprimer Le reste
de

lancre se sechera dans les traicts de la planche Ainsy
il te

la fauldra faire bouillir en lessive ou urine
comme est ja dict

pour la nettoyer Les rouleaux ne doibvent pas estre trop
lasches



