Pour la boutique

Si quelque chose est obmis le moissonneur pour laisser
quelques

espis nest pas repris

Si quelques artisans se plaignent quon descouvre les
secrets

des arts et que les desses Eleusines se plaignent
comme a N
pytagorien de ce que on ha divulgue leurs mysteres Excuse

toy sur le dire des anciens hebrieulx recite par
Josephe



Comme la poulle cherche curieusement parmy les bourriers

dejectes dune mayson une miette ou quelque grain quelle

depart a ses poulsins Ainsy aulx orphelins distribue
on

ce qui a este cherche parmy les arts estimes villes &amp; abjectes



Table de cebes oysive Mays la boutique
represente

toutes choses actives



Si le zelotype reprend que ce sont choses
ramassees &amp; prinses daultruy

responds que puys que nullum est jam dictum quod non dictum aut
factum

sit prius &amp; que on tient que dans lespace de mille
ans tous les arts ont

este inventes que tu ne penses pas pouvoir inventer quelque chose
nouvelle

Mays bien retrouver de nouveau les livres de Numa ensepvelis
par

&amp; de long temps incogneus &amp; oublies pour les publier a ceulx qui
les ignorent

Que le jour precedent est præcepteur du subsequent par ainsy
que tu as

eu besoing daprendre des præcedents pour enseigner les subsequents
Les

Latins ont prins des grecs comme
Ciceron de platon &amp; Vergile
dhomere

Aule gelle Valere maxime nha faict quun
recueil de divers autheurs

desja escripts Tite Live son xxiii livre du 2 ou 3e
de polybe

Serapis estoict estime entre les Ægiptiens
inventeur de lagriculture &amp; touteffois

Ceres entre les Siciliens Pythagore &amp;
aultres de Tyanee ont aprins par

leurs peregrinations les disciplines desquels ilz se sont dicts
inventeurs

en leur pays &amp;. Le Tisserant ne sera il poinct
dict avoyr faict la toile

ou lestoffe precieulx encores quil naye tainct &amp; retors devide &amp;
præpare

les bobines &amp; pelotons Le masson navoir faict la
maison Ains

seulement ramasse les pierres toutes faictes
Apollo a Chirone medicari

didicit &amp; tamen Deus medicinae habitus Homerus
orphei poema

imitatus est Nam cum Orpheus sic prius exorsus esset Iram cane
deam dea

Cereris frugiferentis Ita reddit homerus Iram cane dea
Pelidae

achillis In Justino martire circa
principium