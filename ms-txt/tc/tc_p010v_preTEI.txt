








Pour paindre a huile sur

taffetas sans que lhuile coure

Il fault faire couche de batture qui se faict <-de miel
bien

cuit & tourmentine-> de colle forte trempee 24
heures dans

leau puys legierement mise a bouillir affin quelle ne soict

gueres forte Apres mesles y pour ladoulcir un peu

de miel & faicts bouillir tout ensemble Et sur

ceste couche qui sera bien tost seiche tu pourras paindre a

huile qui adoulcira encores davantage la couche qui te

peult aussi servir a faire assiete dor Leau dalum
garde

aussi lhuile de courir







Assiete dor de foeuille sur parchemin

ou papier

Fais colle damydon fort clere & qui ne demonstre
poinct

avoyr de corps Et en fais six ou cinq couches & sur la

derniere estant demy seiche aplique ton or







Pour nettoyer lor de foeille 

pose sur le fer

Frotte tes armes ou aultres pieces dorees de fiente

de cheval seche







Pour blanchir la ceruse

Fais durcir des oeufs partis les par moictie & oste le

jaulne & entre les deulx moicties du blanc mects un lopin

de ceruse & les lie avecq du filet puys fais
bouillir da{n}s

eau claire & elle deviendra toute noire & ainsy la
ceruse

demeurra bien purifiee Aulcuns la font recuire au feu

& devient fort blanche


