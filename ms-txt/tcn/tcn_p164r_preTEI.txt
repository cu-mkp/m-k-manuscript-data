
~~~~~~~~~~~~~~~164r~~~~~~~~~~~~~~~

Gect



Quand tu fais le gect de quelque animal delicat


co{mm}e d’un serpent, fais qu’il vienne du costé du
ventre


& soubs la queue, car de costé il n’y ha que des


ligne droictes, qui sont aysées a reparer plus beaucoup


que le dos, qui est le plus en veue & plus marqué.


Reparer les baves



Les ayant doulcem{ent} ostées avecq la poincte du


chaple ou du burin, racle les avecq l’aile du burin,


ou doulcem{ent} avecq une petite lime, & frotte de
charbon


de saule & les petites broisses. Continue
aussy les


lignes interrompues par les baves.


Argent plombeus



Il se dechet beaucoup, à cause que le plomb qui


y est meslé le travaille co{mm}e en la copelle et le
faict


saulter en petits grains aulx bords du creuset


& sur le charbon qui le couvre. Il est aussy gras,


et par ainsy il est bon de fondre tout argent


monnoyé, co{mm}e de realles & aultres, &
le mectre en


lingot plustost que le fondre pour gecter les
lesardes & animaulx, car il vient mieulx. J’en ay


moulé net co{mme} le principal ainsy une petite


vipere d’argent, et fis la ligue de 4
realles
,

de 20 s{ols} d’Espaigne,
& une piece de xx s{ols} de
France.


Soufler



Quand tu fonds de l’argent & de l’or, ne soufle pas
fort


& de violence, pource que, le charbon se
tassant, le crusol


s’abaisseroit & l’arg se pourroit renverser. Mays
quand


ton moule sera prest, lors soufle fort pour bien eschaufer


l’argent ou l’or. Tous deulx, estant fondus, veulent
estre


soufflés par dessus avecq un petit souflet,
mesmem{ent} l’or, car cela


leur oste leurs fumées & les adoulcist.

