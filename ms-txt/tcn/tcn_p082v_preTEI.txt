
~~~~~~~~~~~~~~~082v~~~~~~~~~~~~~~~

Horlogeurs

Ancienem{ent} ilz destrempoient leurs ressorts
les plongea{n}t


dans du plomb fondu. Mays aujourd’huy ilz
trempent


leurs ressorts touts droits & les replient estant trempés,


qui est un  beau secret.


Gecter plomb en plomb

Il y en ha qui font leurs caves de plomb espés puys


y gectent plomb.

Le plomb n’estant pas gecté assés chault est blanc,


& plus noir quand il est gecté bien chault.





On peult faire
moule de plomb
.

& pour y gecter
fumer avecq du noir


de chandelle.


Mays il n’est


jamays si net.





Jamays le plomb


ne vient si net


que  l’estaing.


Sable

S’il est trop gras, il le fault recuire et le repasser.


Forme de gecter en bronze

Le laitton de potin, qui est le plus aigre,
moule plus net


selon l’opinion de plusieurs que le laitton fin de cassole,
co{mm}e tout letton


fin moule plus net que le cuivre rouge. Si tu veulx gecter
quelque


chose subtile & tanvre, tout le secret est de gecter le plus
chault


qu’il te sera possible, de sorte que la matiere bouille. Tu


cognoistras qu’il est bien chault quand il fume fort, et quand


en le remuant il gecte des estincelles. Pour bien chaufer, colloque


ton creuset au plus bas & au ras de la forge affin
que les
souflets battent au milieu du crusol,
car en ceste sorte il


chaufe mieulx que sur la grille sur laquelle on pose le
creuset,


soubs lequel battent les souflets. Il est vray que le
creuset est


plus dangereulx à casser, mays tu le peulx luter co{mm}e
tu sçais que


font les fondeurs. Et aussy fault il entretenir tousjours
du
charbon entre les souflets & le cruset.
Advise aussy de gecter


tout à un coup & non pas à parcelles & à gouttes, qui
s’arresteroient


& boucheroient le conduit de la matiere. Et si tu fesois au
gect


un abreveoir pour abrever ta medaille, il n’en seroit que mieulx.


Et affin que la matiere chaufe bien au fonds, remue la,
esta{n}t


fondue, avecq un baston, car le fer ne faict qu’aigrir.
Tourne. 





Aulcuns mectent
bourras pour


eschaufer & faire


courre.





Mects soubs ton
creusset une grosse
platte de fer qui


rougira & entretien-


dra la chaleur


soubs ton creuset.





La matiere de
cuivre se trouve


bonne pour gect

quand estant


rompue elle fait


le grain long &

non ras, car cela


demonstre qu’elle est

doulce. C’est moictié
letton fin & moictié
cuivre rouge. Ce grain long s’appelle longue tige.

