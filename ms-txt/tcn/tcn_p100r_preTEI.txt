
~~~~~~~~~~~~~~~100r~~~~~~~~~~~~~~~

Or couleur

Pour avoyr bien tost faict couche d’or  mat sur
toile


ou aultre tableau à huile, on faict au soleil ou
au feu de


l’huile de noix gras co{mm}e cy devant dict,
car il s’espessist de soy


mesmes en ceste sorte, encores qu’il n’y aye point de plomb ne
ceruse.


Et avec iceluy broye du massicot, mine & aultres
dessiccatifs,


non pas verdet ne orpiment, car ilz font mourir
l’or. Il sera


sec bientost. Touteffoys si le temps n’est serain &
sec ne l’adoulcis


pas, car si le temps est relent & humide il se
rendroit noir.


Pourtraire au naturel

Il fault curieusement observer les yeulx, le nes &
la


barbe, car ces trois choses font fort resembler.


Pierreries

Il fault piler tes materiaulx en un mortier de verre
espés,


& enchassé & mastiqué dans un aultre mortier de
bois affin


qu’il ne se rompe point. Cela peult servir aulx
parfumeurs,


&  le pilon aussy de verre.

Mortier


de verre


et table


de verre


à broyer


Le salpestre vitrifié

Estant fondu avec les caillous, il faict le verre fort
blanc.


Mays il le fault plustost calciner sur une tuile ou palle


chaulde. Et ce qui restera de la vapeur, mesle le avec
aulta{n}t


de caillou blanc calciné. Il est vray qu’au petit
fourneau,


il ne se clarifie pas bien. Mays aulx grandes verrieres,


il faict le verre fort cler & blanc & net.


Vitres que le soleil ne passera


point

Prend du salpestre susdict calciné & l’expose à
l’air


ou lieu humide, et il se convertira en liqueur de laquelle,


si tu frottes les vitres des deux costés, le
soleil ne passera point


à travers, ains fera ombre. Il fault mectre le salpestre


sur quelque place nette & 
mectre dessus des charbons allumés,


et continuer par tout jusques à ce qu’il ne brusle plus.





Il sert aussy


à faire fondre


& mectre parmy


le sel alchali


pour nettoyer les
mains.

