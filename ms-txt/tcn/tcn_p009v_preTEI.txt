Painctre

Ils font parfondre l’orpiment dans une bouteille de
verre

sur les cendres bien chauldes, mays il seroict bien plus propre

de sublimer l’orpiment dans un mattelas à long col
comme pour

faire des grenats. L’orpiment ainsy se rougist comme
esmail

rouge, &amp; le fault broyer premierement à destrempe à
cause qu’estant

parfondu il est fort brusc &amp; difficille à broyer. Aprés on

le peult, estant sec, br delayer à huile
&amp; il fera un jaulne

couvert &amp; hault en couleur. Or pour garder l’orpiment de

mourir avecq les aultres couleurs &amp; le rendre compatible

avecq icelles &amp; le faire seicher promptement, c’est un
secret

tenu fort rare de calciner du sel commun &amp; le broyer

parmy. Le vert de terre ne s’employe poinct à huile.









Marchant

Le raiglement que les marchans ont accoustumé

tenir en leurs livres, sçavoir le livre brouillart,

livre de vantes et le livre maige aultrement

appellé le livre de raisons.







Brouillart

Et premierement François du Cros doibt du iie de

septembre 1581 / pour 1 cane toille
babtiste à 8 livres

canne, je dis ___ ___ ___ ___ 8 lb
t.






Mudat au livre

de vantes à c.

25 /


François du Cros doibt du
iie de septembre 1581 / pour

1 canne toille babtiste à 8 livres
canne, ainsy que appert

au brouillart à c. 25



Mudat au livre

de raisons à c.

55 /


François du Cros doibt du
iie de septembre 1581 / pour

marchandise que luy mesmes a prise, expeciffiée par le

menu au livre de vantes n° 7 / à c. 55 / la somme de 8
livres /

de laquelle ledict du Cros en a faict cedulle ledict
jour, à

payer à la feste de la Sainct André
prochainne, par ce dis ___ 8 lb
t.