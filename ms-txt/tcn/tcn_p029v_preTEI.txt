Couleur d’or sans or sur l’argent

Colore ton argent de foeille apliqué avecq de la 
terre emerita,

et estant sec, donne une main de vernis d’aspic et de
sandaraque. Et

il sera plus beau qu’or bel.







Couche d’or bruny sur le papier

Fais ton assiete d’amydon destrempé en eau &amp; ton
or se brunira

fort bien. L’eau clere d’amydon couchée sur le papier puys
seichée

&amp; reiterée en ceste sorte 3 fois est belle couche pour l’or
bruny sur le papier simple &amp; n’a

point de corps.







Oster taches

La bonne eau de vye les oste si tu en frottes le

vestement.







Assiete d’or

Terra emerita broyée avecq un peu de safran, le
tout

destrempé avecq colle forte fort clere &amp; passée par un

linge.





Extraction d’huiles

 Les apothicaires disent que toute chose qui n’adhære
poinct

au mortier en le pilant est oleagineuse





Sang de dragon

Ayes de la larme d’iceluy bien choisie qui demonstre son

rouge transparent. Et mets dans une bouteille de verre
dans 

suffisante quantité de la meilleure eau de vye que tu
pourras.

Car icelle Et l’estouppe bien et si diligemment qu’il ne
s’esvente

poinct, aultrement il ne vauldroict rien. Et le laisse
ainsy

longuement, car tant plus il y
demeurera il sera plus beau &amp;

meilleur, &amp; se dissoubdra s’il est bon, sinon il viendra
comme

lie de vin. Quand tu en vouldras user, fais un petit

pertuis au tapon de la bouteille &amp; en verse un peu, &amp;
le

rebouche à chasque fois, puys l’aplique sur l’or.



Le bon sang de dragon se trouve à grands lopins
comme pieces

de torteau cestuy là ne vault rien et est sophistiqué, &amp;
estant rompu il monstre par les costés des escailles

transparentes comme ro esmail rouge cler.
Il est aussy grumellé

en quelques endroits comme petits rubis. Il fault que
l’eau de vye

soict fort ardente &amp; de plusieurs passes





Le plus obscur sang de dragon

est le meilleur &amp; ha plus de taincture; c’est la larme qui se trouve
à gr lopins comme poix et grosses
noisettes qui semble
 

.





Je l’ay mise dans

eau de vye commune,

y meslant un peu

d’eau fort pour luy

donner force. Au coman-

cement l’eau tira un peu

de taincture, mays en

fin il ne se trouva

qu’une aparence de

gomme dragant, avecq

laquelle je croy qu’ilz

sophistiquent le sang

de dragon.





Le posant sur l’or bruny,

il est subgect à s’esclater.

Et pour ceste occasion

aulcuns couchent dessus

du vernis de tourmentine.

 Le froid retarde que

l’eau n’opere et face extraction

de la couleur. Et pour ceste occasion on la peult tenir auprés du
foeu.