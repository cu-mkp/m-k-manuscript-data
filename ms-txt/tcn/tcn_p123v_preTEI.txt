
~~~~~~~~~~~~~~~123v~~~~~~~~~~~~~~~


V{ost}re luth estant sec, mectés de bon
matin v{ost}re crusol dans


le four à vent, & au commancem{ent} donnés foeu
lent, tant pour


recuire v{ost}re crusol que pour laisser
doulcem{ent} passer la


furie du salpestre. Puys vigores peu à peu & avecq


jugement le foeu. Et  laisses en la plaine vigueur


d’iceluy vos matieres 12 heures ou un jour
naturel.


Faictes à chasque foys bonne quantité de ceste matiere


pour n’y tourner pas souvent, à cause que les fumées


qui sont dangereuses te pourroient nuire. Et plustost


qu’i travailler, prens au matin une bonne rostie
au


beurre, et tiens dudict beurre ou de la
zedoaire ou


des pieces d’or dans la bouche, et  bande
toy le
visage d’une serviette despuys les yeulx en
bas. De


ceste masse, la crouste te servira pour esclarcir
 l’argentde la masse
metalliqueau commancement qu’il sera fondu.
Et puys le grain qui sera au fond du
crusol se doibt


reserver pour en mectre un peu dans l’argent
fondu quand tu le


vouldras gecter,
 Ainsy que tu fais de l’estaim


fin sur le cuivre & de l’estaim de glace sur le
plomb et
estaim. Et co{mm}e l’estaim de glace aigrist trop
le plomb et


l’estaim si tu le mets en trop grande quantité, aussy ce
grain


composé des materiaulx susdicts aigriroit trop ton argent


si tu en mectois trop, et l’obscurciroit. Ceste
composition susdicte t’est suffisa{n}te


pour long temps, quand elle ha esté tout un jour au
foeu
 doulx au commancement & vigoré de degré en degré
jusques


à la fin. Lors ayant faict une charge de charbon, laisse


le consumer de soy mesme & refroidir ton crusol. Aprés


rompes le. Vous trouveres deulx plastes & tourtelles dures


dans le crusol. La superieure est co{mm}e lapidée,
 composée


des sels sublimés & meslés ensemble. Celle du fonds est
metallique, composée de limailles, aes
ustum & antimoyne, aya{n}t


le grain fort menu. Pulverise la tourtelle superieure, faicte


de sels, & en mects pour esclarcir & nettoyer
l’argent, et le
grain metallic te servira pour mectre dans le metal
fondu.



Foeu de charbon.



Ou bien aprés


que tu as faict
piler tes drogues


par quelque rustique.


Et les ayant


disposées dans ton
crusol, & iceluy
luthé & sec co{mm}e dict


& disposé dans le
fourneau, fais


conduire le foeu


par quelque garson


de boutique acoustumé


au charbon.



On vend bien aulx
orfevres ceste masse
metallique pour


attandrir leur
souldure, à cause


qu’en fondant le
letton s’exale. Et


avecq un peu de


ceste matiere, ilz
souldent sur l’aultre
souldure.

