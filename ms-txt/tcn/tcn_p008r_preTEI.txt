








L{ett}re d’or sur papier

Escripts avecq du laict de figuier puys laisse un
peu

seicher, aprés pose l’or en feuille, & estant bien sec,
frotte

avecq un linge, et la seule l{ett}re
demeurera.







Pour rompre grenades et donner

violence aux artifices de foeu

Mects parmy la pouldre <-six fois autant de
vif argent->

<-et-> la sixiesme partye d’icelle de vif
argent.







Trempe de balle pour fausser

armes a preuve

Chaufe la balle de plomb le plus que tu pourras sans

fondre, et comme elle sera bien chaulde, trempe la dans le

plus fort vinaigre que tu pourras. Et fais cela quattre

ou cinq fois. Aprés, hache du lard bien menu & du
linge

aussi bien subtilement, mesle tout ensemble & t’en sers comme

de bourre, et le fais entrer un peu à force & fort justement

dans l’harquebuse ou pistole. Et plustost que tirer <-cha->,
fais

s’il est possible que la balle soict chaulde.







Pour de nuict fayre bresche

en une muraille

Ayant faict trou dans la muraille comme tu sçais,
mects

un mortier dedans, chargé de pouldre, qui soict quasi comme

couché & l’aultre droict, puys bouche le trou & donne foeu.


