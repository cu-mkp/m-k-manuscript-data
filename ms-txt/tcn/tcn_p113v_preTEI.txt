
~~~~~~~~~~~~~~~113v~~~~~~~~~~~~~~~




de sorte qu’en recuisant les deulx gects se disjoindront.  Doncq pour cet effect ayes plusieurs escuelles


de diverse grandeur qui ayent un bec pour mieulx gecter.


Dans icelles mects de l’eau commune de fontaine, &
y


mesles aultant qu’il pourroit tenir dans un oeuf# d’eau


de sel armoniac composée co{mm}e dict est. Si tu veulx
gecter


en plomb ou estaim, pource qu’il en fauldroit
dadvantage


pour l’or & argent, l’eau estant dans ton
escuelle,  mets
 ton sable dedans, & non pas l’eau dans le sable,
& adjouste


le  avecq telle discretion qu’en le
brouillant


& destrempant promptement avecq une cueillere de
bois, il


ne soict pas plus espés que moustarde . Et
ainsy


gecte  premierement le plus cler, 
co{mm}e est tousjours


la superficie, à secousse &  un peu de hault dans
ton
moule. Et en ce faisant, comme l’animal est presque


couvert, soufle bien fort partout affin de dissiper les


petites bulles ou bouillons que faict le sable destrempé;


& continue sans delay d’y mectre tout le reste qui est au


fonds & un peu plus espés que le dessus, jusques à ce que


tout soict remply jusques à la marque d’espesseur que


tu as faicte.

 Et n’oublie de branler le moule
en


gectant, affin que le sable destrempé coure & entre bien par


tout. Donne aussy un peu de pante au moule du costé de


la teste, qui est plus haulte que le corps, et ainsy ton
moule aura pareille espesseur & tu espargneras du
sable.


Tout cela estant curieusement  achevé, laisse faire


prise, ce qui sera dans un quart d’heure. Lors
despouille


le contour d’ardille, qui te servira pour aultre fois. Et


laisse encores un peu secher & separe ton moule de la
tourtelle de terre, qui aussy te sera propre pour
mouler


derechef, et retranche le superflu avecq un grand cousteau,
luy ||


donnant forme longue de mandorre. 


Rascle & coupe aussy le derriere du moule qui
est tousjours le plus


foible, et l’aproprie proprem{ent} ainsy. Et n’oublie de


fayre autour des coches, affin que le second gect s’i encre


& lye mieulx

 sans varier.



Si tu peulx, emplis


ton demy moule


tout à ung coup &


à  une destrempe,


c’est le meilleur.

#
ou deulx oeufs,


pource qu’il n’y a


point de danger


qu’il y en aye plus.
 Si tu gectes


à deulx fois, c’est assés


de mectre eau de sel


armoniac à la premiere


esculée.



Fais le cler comme


un brouet de purée


ou comme l’eau d’amidon


de quoy les femmes


font leur amydon.


Car il n’y a point


de danger qu’il soict


fort cler, pource que


tousjours le
sable s’aplombe


au fonds & l’eau


se retire & demeure


au dessus. Lequel


aussy bien on rascle
{mm}e trop foible & mol.


Et il ne laissera pas


pour cela de faire


bien tost prise, car


toutes choses calcinées


se deseichent promptem{ent}


de l’eau meslée.




Si tu n’emplis du


premier coup ton
moule du
sable destrempé,


advise bien de


brouiller le second


gecte avecq la superficie


du premier,  en


le meslant avecq


ta cuillere ou
pallete avecq lequel


tu le destrempes.



L’eau de sel armoniac n’est pas


necessaire aulx petits moules, qui ne requierent pas grand ne
long foeu pour estre recuits,


touteffois quand tu y en mettras il ne sera que mieulx.





