Pour gecter en cuivre rouge

Le cuivre rouge pur de chaudron ou d’autres
ouvrages

tanvres est propre pour gect. Et pour le faire courre, gectes

y du sel armoniac, &amp; comme tu seras prest à
gecter, mects dedans

un peu d’estaim fin, &amp; fort peu. Et note qu’il fault
gecter

le cuivre fort chault dans le moule, qui soit aussy
enflammé

&amp; tout rouge comme en l’or, argent,
letton &amp; metal. Tu cognoistras

qu’il sera assés chault quand il est uny, clair &amp; luisant comme

un mirouer de cu d’acier nouvellement poly
ou comme l’argent fondu.

Garde le vent, car aussy tost il se refroidist. Arreste
avecq

des estoupes ou le gect pour garder qu’il ne se
refroidisse.

Le cuivre rouge vient plus net que le laitton qui ha

force fumées qui empeschent de courre. Je l’ay moulé en

noyau net comme le principal &amp; tanvre comme
papier. Il faut

qu’il soict si chault qu’il soict blanc &amp; luisant &amp; poly
comme

argent fondu et comme un mirouer. Je l’ay
gecté au mesme sable que dessus en

noyau.





Le cuivre et letton sont les plus longs à fondre que nul
des aultres metaulx,

mesmement le cuivre rouge.

Mays aussy il coule &amp; vient

bien net, pourveu qu’il soit gecté

fort chault,

qu’il soit comme eau.





Ostant ton moule

du foeu, plante

le dans des un brasier

duquel soict

remply un pot

ou vaisseau.







Huile tingente pour fayre

courre les metaux



Prens ☿ sublimé de Venise,
vray &amp; non arsenic sublimé, un poix,

aes ustum un poix, sel armoniac un
poix. Pulverise

tout à part &amp; aprés mesle le tout dans une bouteille de

verre &amp; mects sur cendres chauldes. Tu verras que
tout

se dissoubdra comme cire, faisant force couleurs.
Laisse

tout congeler &amp; mets en un peu sur chasque metal
fondu, &amp; il

courra merveilleusement.





Les fondeurs

de grand gect

pour statues

y gectent force

tartre pour le

nettoyer de sa

crasse &amp; ordure,

&amp; force sel

armoniac pour le rendre clair &amp; net.

Et quand ilz veulent gecter, ilz y

mectent force estain. Le froid &amp;

humidité luy est fort contraire,

ce qui rend

dangereulx l’estat

du fondeur,

car il ne fault

qu’un sourdis

d’eau dans la

fosse pour

perdre tout.







Crampons

Ils se font avecq les tenailles plattes de fil de
fer recuit

&amp; replyé puys battu par les bouts sur l’enclume.
Comme ilz sont

ainsy subtiliés, ils sont subgects à se brusler les mettant
souvent

dans les moules à recuire. Sers toy doncq des nouveaulx.