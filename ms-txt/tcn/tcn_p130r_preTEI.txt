






Animaulx sechés au four

Les petits <-s-> chats s'escorchent et on leur oste
les yeulx

& toutes les entrailles. On leur mect un petit baston de
long entre

les dents pour leur faire fort ouvrir la gueule. Puys avecq

des poinctes de fer on leur attache les pieds sur une
petite

table, leur donnant le plant & desmarche convenable.
Estant

ainsy attaché par les pieds avec de petits aneaulx de fil de
fer ainsy, il les faut pendre
au soleil

l'eschine en bas. En ceste sorte ils prenent <-& d-> leur ply
&

se seichent, & le ventre s'estroissist & la queue demeure

hauste ou avec le reply que tu luy auras donné. Estant par ce
moyen un peu secs, on leur contourne

la teste co{mm}e on veut, l'asseura{n}t avecq quelque
houtil. Puys

on l'acheve de seicher au four quant le pain est tiré.
Aprés

on luy mect dans le cave des yeulx des balles de plomb
ou

de cire peincte selon le naturel. On les painct d'ancre
bien gommée

pour sembler estre de geyct. On luy donne une langue peincte, des

cornes, des aisles & semblables fantasies. Ainsy des rats
&

touts animaulx.




 qui embrassant

les doigts des

pa[t]tes se fichent

dans la plastre

d'ardille.







Pour rougir les escrevisses vives,

qui sembleront bouillies

Frotte les dans de fort bon vinaigre où il y aye un peu
d'eau

de vye & non gueres, & elles se pourront servir
co{mm}e cuittes & chemi{n}eront.







Mouler une yraigne seule

Il la faut planter sur la plaste d'argille,
co{mm}e il est dict,

sur la feuille de vigne, et fayre là dessus le premier

gect; & comme il aura fait prise, descouvre l'iraigne
jusques

à la moictié des jambes puys fais le second gect.



[<-Affin->]

Les pieds pelus des grosses yraignes, co{mm}e

tout poil d'animal, ne se moule pas bien s'il n'est

couché, l'ayant oint

avecq de l'huile de

froment qui l'afermist

& est bien tost sec.

Les choses pelues

se meslent avecq le

sable & ne se

bruslent pas

bien.







Mouler une feuille de vigne seule

Plante la avec les poinctes de fil de <-fer->
letton subtil &

pose de biais sur la plaste d'ardille, puys gecte le
premier

moule. Ayant faict prise, descouvre le <-dos-> revers
& fais

le second gect, lequel estant prix, tu peulx retirer la foeille.

Et ne te faudra recuire ton moule qu'une fois, pource qu'il n'y
aura

rien à brusler.
