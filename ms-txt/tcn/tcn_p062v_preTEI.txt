Portraire

Il fault pourtraire à l’oeil sans compas
ne regle pour se

rendre artiste. Les maistres ne le permectent pas
aulx

aprentis.

Quand l’impression est de long temps faicte, elle
s’engraisse.

Il la fault frotter avecq de la cendre &amp; de
l’eau.






Perspective

Pour cognoistre le poinct, il fault coucher une regle

sur les lignes, &amp; à la desmenée d’icelles le poinct sera.

Aucuns font un pertuis au bout de leurs regles, pour
assurer

le poinct par ce pertuis &amp; faire jouer la regle.
Aultres

couchent une regle au travers du tableau, puys sur icelle

regle couchée posent la poincte d’une aultre regle,
laquelle,

fichée sur l’aultre par le moyen d’une vis, joue &amp;
s’estend

là où il est besoing sans perdre le point.

La regle et compas sans le jugement de
l’oeil font errer.

Perspective est tres difficille.






Pour paindre perspective

à huile, il ne fault pas

que tu serves de regle,

car tu brouilleras

tout. Mays il fault

qu’en couchant tes

couleurs tu gardes

les &amp; suives les lignes

de ton premier desseing.
    


Pour faire aussy les lignes à plomb, qui sont du
hault

du tableau pour faire vif venant en bas, il te
fault

avoyr un fil où quelque plomb soict attaché par
un bout

&amp; par l’aultre un petit crochet pour pendre ledict
filet

au hault du tableau.


    








Tableau

Il fault pour pourtraire &amp; coucher les couleurs,
mesmement à

huile, que tu tiennes ton tableau le plus droict sur le
chevalet

qu’il te sera possible, car s’il est panché il y a danger que
quelque

poulsiere &amp; ordure ne s’i attache. Tiens net &amp; sans
poulsiere

le lieu où tu pains.