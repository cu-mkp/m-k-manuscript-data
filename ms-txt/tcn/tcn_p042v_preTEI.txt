Poncis pour esgratigner sur le

satin

Aprés que tu as poncé avecq de la farine ou croye
broyée,

affin que les poincts du poncis ne s’effacent, suys la trace

avecq de la glaire battue avecq du laict ou escorce de
figuier,

ce qui la fera incontinent esclarcir comme eau, &amp;
sans faire

corps elle gardera la trace, que resuivras &amp; esgratigneras

avecq d un lopin de verre ou
trancheplume.




Toile pour paindre à huile

sans se rompre

Affin que ton pourtraict à huile ne se rompe &amp; gaste
poinct

en le pliant, fais ta couche avecq miel huile, un peu
d’huile

&amp; eau &amp; farine.





Paindre à huile sur taffetas qui

Affin que l’huile ne coure poinct, fais ta couche
premiere

avecq miel, eau d’alum &amp; eau d’amydon.





Sable de gect

Le principal est de le bien broyer sur le mabre
&amp; qu’il soit

impalpable, &amp; meslé un peu d’albastre calciné.





Pour pourfiler un portraict

Suis les traicts avecq de la laque broyée avecq

huile d’olif, qui ne sechera poinct.





Vernis blanc sur le plastre

Donne deulx ou trois mains de colle bien
blanche pour

paindre. Aprés vernis de vernis de sandarache, huile

d’aspic et un peu de mastic. Et le mectre
au soir dedans

un vaisseau tout ensemble bien pilé, sans foeu, qui le

feroit venir jaulne. Puys avecq un pinceau, il est sec

incontinent. Coule l’huile qui aura pris la
substance.