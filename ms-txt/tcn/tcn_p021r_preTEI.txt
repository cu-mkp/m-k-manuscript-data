








Canonier

Aulx petites pieces qui ne se chargent poinct avec
lanterne, on

charge de pouldre jusques à l’escusson, qui se pose sur la piece
avecq

deue proportion.

Pour poincter ung canon, c’est à dire prendre sa visée, il fault
plustost

prendre la lumiere, c’est à dire viser, par les costés que par le
hault,

sçavoir est au dessus du canon. Car mirant par le dessus tu pourras

bien trouver la ligne tendant à ton but, mays tu ne trouverois pas

si le canon tend plus à un costé qu’à aultre. Prens doncq ta
lumiere

par un costé puys par l’autre, & adjouste ta piece au poinct que
tu

mire. Puys prens ta lumiere par le dessus de la culasse, ce qui

sera bien tost faict. Aprés fais à ta discretion baisser un peu

ta piece si tu es en distance de vraye portée, pour ce que la force

de la pouldre faict communem{ent} haulser. Mays si tu
estois

esloigné plus que ta piece ne tire de poincte en blanc, il te
fauldroit

considerer que la poisanteur de la balle feroit baisser.







Pour tirer de nuict d’un canon

Aulcuns tiennent leurs pieces chargées <-Et-> de jour.
Puys,

affin que le canonnier puysse tirer à la bresche où peult
estre

les assaill[i]s reparent, les assiegeants donnent une
faulse

alarme affin que les assiegés jectent dans les fossés ou

aultour de la bresche des flambeaulx & foeus
artificiels,

ausquels le canonier mire. Quelques fois par
reverberation

de mirouers ou de bocals pleins deau, les
assaillans font

lumiere à la bresche. Le moyen que tu sçais du cadran
&

ligne à plomb est bien fort bon. Aultres font clouer
avecq

fortes chevilles de fer deulx ou trois rengs de tables sur
la

platteforme de bois faicte pour mectre le canon en batterie.

Et laissent des coches vuides par où les roues du canon

puissent passer justem{ent}. Et par ce moyen tu le poseras

tousjours à <-te-> semblable <-q-> poinct qu’il
n’inclinera poinct

dadva{n}taige à droicte qu’à la gaulche. Et affin qu’il ne
soit

ne trop hault ne trop bas, quand tu tires de jour tu poses

une regle bien fichée en terre qui vienne justem{ent}
à toucher par

bas le bort du canon aprés qu’il est poincté & adjousté pour
tirer.





Si la platteforme,

les roues, ou les

coings se rompent

ou desbauchent,

ceste invention n’est

pas de proffict.




