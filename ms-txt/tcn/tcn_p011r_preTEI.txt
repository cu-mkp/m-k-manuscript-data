Paindre à huile d’esmail d’azur

C’est un secret qui n’est gueres cogneu des communs
painctres.

Aulcuns prennent le plus deslié qu’ilz peuvent &amp; le broyent avecq
la

ceruse qui luy donne liaison, et aprés picquent avecq une
alaine

en plusieurs lieulx le lieu qu’ilz veulent paindre d’azur
d’esmail

affin que l’huile y entre &amp; s’agoute &amp; ne
fasse poinct couler l’azur,

qui de soy mesme est pesant. Aultres couchent le tableau en plain

&amp; y posent l’asur, ce qui se faict aussi à destrempe. Le
principal

est de le bien brayer sur le mabre et plus tost l’avoir
lavé fort.

Aulcuns le broyent avecq fort avecq un jaulne d’oeuf
&amp; puys le

lavent en cinq ou six eaulx, et le couchent non avecq un
painceau,

qui seroit trop doulx, mays avecq une broisse fort adoulcie
&amp;

crespie, &amp; le coucher espés comme si on le posoit avecq
une truelle;

en se reposant, il s’unist et s’aplatist. J’ay experimenté que broyer

l’azur d’esmail avec jaulne d’oeuf &amp; aprés le laver en
plusieurs

eaulx est bon. Toutesfois il perd un peu de sa naïfveté
en le

broyant. Je l’ay aussy lavé avecq plusieurs eaulx, &amp;
comme il estoit

un peu reposé je retirois l’eau encores q
bleue avecq une esponge

et la pressois en un aultre vaisseau Ainsy ou
elle se reposoit, &amp; de la resideue j’avoys la cendre,

la fleur et le plus subtil de l’azur sans le broyer, qui est

le meilleur, car en le broyant il perd de sa taincture. Ceulx qui

en Allemaigne le font le composent comme
esmail en grandes

pieces, lesquelles ilz pillent &amp; passent par plusieurs
tamis &amp;

les lavent.

Pour faire les azurs beaulx, ilz les lavent ou
destrempent

avecq un eau de roche qu’ilz appellent, c’est
une eau distillée

des mines où l’azur ou vert d’azur se trouve, qui
naturellement

distille par les veines de la montaigne ou qui est par

alambic distillée par des pierres mineralles
d’azur ou

cuivre.

Les cendres d’azur ne sont bonnes que pour les
païsages car elles

se meurent à huile. Il n’y a que l’azur vray qui tienne.
L’azur d’esmail,

s’il est trop gros, ne se peut travailler. Essaye le doncq sur
l’ongle

ou sur la pallette à huile. S’il se 
trouve areneus ne le broye pas

sinon avecq le jaulne d’oeuf, ou pour mieulx lave le en
eau

claire &amp; avecq une esponge retire l’eau colorée
aprés qu’il comance

d’aller à fonds, et en ceste sorte tu retireras la fleur fort
deliée,

qui sera aysée à travailler.