






Pour faire sortir la cendre

des moules des fleurs et herbes

Aulcuns y meslen mectent dedans de l’argent vif.
Mays

si c’est en petit ouvraige ou foeille subtile &amp; delicate qui
n’aye

p qu’une subtile yssue, ilz font deulx erreurs: l’une,
que

le vif argent par sa poisanteur peult rompre en f
le

secouant dedans quelque traict delicat, l’autre, qu’il en

demeure tousjours quelque grain dedans qui rend les metaulx

aigres &amp; empechent la perfection du gect. Il est vray

que si c’est pour evacuer le moule de quelque animal qui

soict grosset &amp; qui aye grand conduict &amp; passage par où

le vif argent puisse aisement sortir, comme d’un
oiseau ou

serpent, on peut bien y mectre quantite d’argent
pou vif

pour rompre en secouant les os calcinés de l’animal, à cause

que ledit ☿ s’esvacue &amp; n’y demeure
point.



La tige de l’asperge est si

dure que le plus souvent elle demeure

en charbon. Par ainsy fais la

plustost seicher ou la trempe d’huile

de soufre &amp; de tourmentine,

ou bien gecte

separement les

petites branches

&amp; les soulde sur

une grosse tige tirée

par la filiere.




Si la chose bruslée

a laissé quelque

crasse ou cendre, laisse

un peu refroidir,

&amp; avecq un fil de

fer entourné de cotton

qui se peult courber

selon les cavités

que tu as à rechercher,

nettoye &amp; soufle

ce default, ou avecq

une broisse doulce

ou pinceau coupé.





Marguerites

Elles se pourroient bien gecter en or. Mays si tu les veulx
esmailler,

il les fault faire à la main &amp; les esmailer, &amp; puys les
raporter.

Aultrement, les foeilles estant si pressées, l’esmail s’i
confondroit.





Sable qui ha servi

Il ne le faut pas gecter. Mais à cause qu’il est meslé d’alum de
plume,

tu le peux employer en la mixtion des aultres &amp; le faire servir

au lieu de brique.





Mouler à noyau figures de cire

ou medailles de plomb

Frottes les d’huile avecq un pinceau, mays que ce
soit si legerement

que ta medaille en soict presque essuicte &amp; qu’elle ne paroisse

presque pas avoir esté oincte. Aprés destr frotte la d’eau
de vye

et fais chaufer l’eau de laquelle tu destremperas ton sable
susdict

de plastre, brique &amp; alum, affin qu’estant
chau comme tiede quand tu

le gecteras, l’huile ne le refuse pas comme il feroit
avecq l’eau

froide; &amp; n’oublie pas en destrempant ton sable
d’y mesler tousjours un peu

de sel armoniac.



Les medailles

se moulent ainsy fort

net.





Sang des serpens

S’il te faut couper quelque serpent dans le moule
pour le brusler,

coupe le loing de l’entrée du moule affin qu’il
n’y demeure point

de sang, car il feroit crouste qui aprés ne s’osteroit point par
le

mesme vif argent &amp; osteroit les impressions de ton
moule.



