






Pour faire sortir la cendre

des moules des fleurs et herbes

Aulcuns y <-meslen-> mectent dedans de l’argent vif.
Mays

si c’est en petit ouvraige ou foeille subtile & delicate qui
n’aye

<-p-> qu’une subtile yssue, ilz font deulx erreurs: l’une,
que

le vif argent par sa poisanteur peult rompre en <-f->
le

secouant dedans quelque traict delicat, l’autre, qu’il en

demeure tousjours quelque grain dedans qui rend les metaulx

aigres & empechent la perfection du gect. Il est vray

que si c’est pour evacuer le moule de quelque animal qui

soict grosset & qui aye grand conduict & passage par où

le vif argent puisse aisement sortir, co{mm}e d’un
oiseau ou

serpent, on peut bien y mectre quantite d’argent
<-pou-> vif

pour rompre en secouant les os calcinés de l’animal, à cause

que ledit ☿ s’esvacue & n’y demeure
point.



La tige de l’asperge est si

dure que le plus souvent elle demeure

en charbon. Par ainsy fais la

plustost seicher ou la trempe d’huile

de soufre & de tourmentine,

ou bien gecte

separement les

petites branches

& les soulde sur

une grosse tige tirée

par la filiere.




Si la chose bruslée

a laissé quelque

crasse ou cendre, laisse

un peu refroidir,

& avecq un fil de

fer entourné de cotton

qui se peult courber

selon les cavités

que tu as à rechercher,

nettoye & soufle

ce default, ou avecq

une broisse doulce

ou pinceau coupé.





Marguerites

Elles se pourroient bien gecter en or. Mays si tu les veulx
esmailler,

il les fault faire à la main & les esmailer, & puys les
raporter.

Aultrement, les foeilles estant si pressées, l’esmail s’i
confondroit.





Sable qui ha servi

Il ne le faut pas gecter. Mais à cause qu’il est meslé d’alum de
plume,

tu le peux employer en la mixtion des aultres & le faire servir

au lieu de brique.





Mouler à noyau figures de cire

ou medailles de plomb

Frottes les d’huile avecq un pinceau, mays que ce
soit si legerem{ent}

que ta medaille en soict presque essuicte & qu’elle ne paroisse

presque pas avoir esté oincte. Aprés <-destr-> frotte la d’eau
de vye

et fais chaufer l’eau de laquelle tu destremperas ton sable
susdict

de plastre, brique & alum, affin qu’estant
<-chau-> co{mm}e tiede quand tu

le gecteras, l’huile ne le refuse pas co{mm}e il feroit
avecq l’eau

froide, & n’oublie pas en destrempa{n}t ton sable
d’y mesler tousjours un peu

de sel armoniac.



Les medailles

se moulent ainsy fort

net.





Sang des serpens

S’il te faut couper quelque serpent dans le moule
pour l[e] brusler,

coupe l[e] loing de l’entrée du moule affin qu’il
n’y demeure point

de sang, car il feroit crouste qui aprés ne s’osteroit point par
le

mesme vif argent & osteroit les impressions de ton
moule.


