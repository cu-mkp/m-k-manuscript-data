Sel armoniac et mache de fer

J’ay pulverisé le sel armoniac bien seiché au foeu &amp;
dans

un mortier de bronze chault, et l’ay passé par le
double

tamis, il est venu bien subtil. Mays pour le rendre encores

plus delicat, je l’ay broyé à sec sur le porphire.
Puys

je l’ay meslé avecq de la mache de fer pulverisée &amp;
subtiliée

de mesme sorte, et tous deulx moulent tres net les choses de

bas relief sans estre humectés au serain, ou
en la cave, ou

aultrement avecq la serviete, &amp; il despouille
fort net. 




Sable

Les mouleurs de Foix qui gectent leurs medailles
de

travers usent de crocum ferri et ardoise
calcinée. C’est pour

chose fort platte.




Que tout sable se peult rendre bon

Les artisans qui travaillent en grands ouvraiges &amp;
qui ont besoing

pour avancer leur gaing de chercher des choses toutes præparées de
nature,

à cause qu’elle ne vent poinct à ses enffans ses denrrées, et pour
gaigner

aussy le temps qu’ilz employeroient à subtilier &amp; præparer
artificiellement des

sables, cherchent celuy des mines
qui n’est ne trop gras, ce participant

de la terre, ne trop maigre &amp; par consequent sans liaison,
ains qui se

tire au profond de la sablonniere à certains mattons &amp;
glebes qui demonstrent

sa naturelle compaction, qui est assés difficille à rompre &amp; qui ha
le grain

fort menu &amp; subtil, &amp; qui se trouve doulx en le maniant
entre les doigts.

Et pource que tel ne se trouve gueres que pres des rochers aulx
pays

montueulx, ou aulx territoires maigres &amp;
participans de l’arene, il ne

s’en trouve pas en aulx environs de toutes les
bonnes villes, où volontiers

les artisans se retirent. Et par ainsy, s’ilz n’en ont
pres de leur demeure,

ils ayment mieulx le faire venir de loing, comme de
Lyon, de Venise, de

Parys prés la Saincte Chappelle &amp; semblable
lieulx, que de le præparer.

Toutesfoys tu peulx estre certain qu’en tout lieu tu peulx rendre le
sable de mine