Vernis noir pour garde

d’espée, bandes de bahus &amp;c

Prens huile de lin ou, pour meilleur marché, de
l’huile

de noix, et la fais desgraisser avecq des
aulx &amp; oignons
+queues de pourrceaulx,

aulcuns adjoustent des crostes de pain,

que tu feras bouillir dedans un bon quart
d’heure.

Aprés mects dans une lb d’huile ainsy bouilly la
grosseur

d’une noix de poix noire &amp; une
joinctée de bled de froment,

sans oster les aulx &amp; oignons, et
laisser bouillir ensemble

un bon quart d’heure. Et quand la poix est
bien fondue

&amp; que l’huile a corps, tu le peulx tirer du foeu. Puys,

pour vernir, mects ton fer sur le foeu legier de
charbons

&amp; aplique avecques une plume ou broisse ton
vernis. Et

quand tu verras qu’il ne fumera plus, c’est faict et ton

vernis est sec.



Pour excellent vernis

noir mects deulx ou

trois patenostres de

geyct parmy le reste.



Aulcuns estiment l’huile

de noix meilleur.



S’il y a quantité de

vernis, il fault bien

qu’il bouille un demy

jour, car il est

meilleur tant plus il

boult. Il est dangereux

que le feu s’y mecte,

s’il s’en va par

dessus, et est malaisé

d’estaindre. Fais 

le doncq dans une

basse court ou lieu

descouvert.



En cinq ou six lb d’huile,

on mect une lb de galipot

qui coste 4 sols, &amp; des gousses

d’ail pelées. Ce vernis

de soymesme n’est pas

noir, mays il se

noircist au foeu.



Voy cy aprés

vers la 3 partye

de ce livre, aprés les

sables, au chapitre

du fourbisseur.





Vernis noir sans foeu, sans

demonter les harnois ou deffaire

les bandes des bahus

Prens vernis d’huile d’aspic &amp; y mesle du
noir à noircir

ou du noir de lampe, &amp; sans foeu il se destrempe de soi
mesme.

Vernis avecq une broisse &amp; il sera bien tost sec.
Le

vernis de tourmentine seroict bien bon, mays il ne seche pas si
tost.





Vernis des graveurs sur le

fer

Prens huile de lin ou huile de noix
&amp;, au lieu de poix

noire, tu y mectras un peu de poix resine, &amp; le fault
cuire

à la façon du vernis noir à foeu. Et pour l’apliquer,

chaufe ton fer &amp; ne luy donne qu’une couche de
vernis,

&amp; quand il ne fumera plus, il est sec. Grave aprés avecq

la poincte d’acier ce que tu vouldras. Aprés
ayes du sel &amp;

du verdegris &amp; le destrempe aultant d’un que d’aultre

en vinaigre bien fort &amp; le laisse XX4
heures devant

qu’en user, &amp; tout se destrempera. Aprés estens de ceste

liqueur ou saulce sur la chose gravée avecq une esponge