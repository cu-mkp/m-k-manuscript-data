Portée d’harquebus

La proportion est de l’harquebus de chasse
est de 4 pieds de

roy de long &amp; xviii deniers de balle, la
charge vi deniers de

pouldre, sa portée iiiixx pans &amp; 3 pieds
lxi &amp; demy, deulx

poulces &amp; quelque ligne qu’est l’aulne de
    Paris. L’haquebute

moyene, qui est l’ordinayre &amp; la plus aysée, porte xv
deniers

de balle, v deniers de pouldre &amp; lx
pas de portée.





Pintier

Ils meslent viii lb ou dix de plomb pour
quintal d’estaim aulx villes

où sont les maistres jurés. Mays
ailleurs ilz en mectent le plus qu’ilz

peuvent. On mect aussy ii lb d’estaim de glace pour le
lier &amp; trois

lb de mitraille, c’est à dire retailles de cuivre que
font les chaudroniers.

Cela faict plus sonner la vaisselle, &amp; n’est pas si
rompante.



Cest estaim

s’appelle estaim

commun.




Harquebus

Pour la garder de repoulser, il fault de huict en huict
jours

nettoyer ton harquebus &amp; la frotter d’huile, &amp; quand tu
tireras, 

mouille quelque linge dans huile &amp; le mects au lieu de
    papier.





Laque

Pour l’esprouver, destrempe la &amp; l’aplique sur du papier,
&amp; si 

une ou deux heures aprés elle ne s’y meurt poinct,
elle est fine &amp;

bonne.





Taincture de fleurs

Le pavot rouge, qui croist par les bleds,
faict sur le cuir blanc

un tres beau colombin. Le boufain faict un fort beau
bleu. Une herbe,

qui croist par les hayes, qui ha la tige semblable au lin, la
foeuille

longue &amp; large comme menue buglose, qui ha la fleur
violette tirant

au bleu &amp; faicte comme la fleur du lys,
faict un tres beau turquin,

surpassant l’azur. Une aultre fleur, colombine, de la
forme &amp;

grandeur de la fleur de buglose, qui ha la foeille
retirant à celle

de pensée, faict aussy un tres beau turquin. Elle croist
dans les bleds,

aulx terres legeres.