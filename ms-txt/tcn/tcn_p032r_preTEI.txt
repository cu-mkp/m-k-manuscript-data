Corps de cuirasse

Les lames haultes de l’espauliere du brassard sont

comme chef d’oeuvre des maistres car il fault que
ces pieces

soient fort exactement vuidés &amp; adjoustées affin que le
mouvement

soict libre. Les corps de cuirasse doibvent estre fort

uniment battus &amp; menés avecq le marteau.

Les morrions de Milan sont tous d’une piece &amp; par
ainsy

meilleurs que ceulx qui sont de deulx.







Painctre

Aussi tost que les couleurs des tableaulx sont bien seiches,

les Flamans les vernissent pource que elles ne se meurent

point plus qu’elles sont &amp; demeurent en cet estat.

Celuy qui sçaict bien travailler à destrempe travaillera

bien à huile. Mays au contraire celuy qui sçait bien

travailler à huile ne travaillera pas à destrempe.







Pour coucher l’or à destrempe

Les scribes &amp; painctres vulgaires font de
la batture,

c’est colle de menusier destrempée en eau sur
le foeu, mediocrement

claire, meslée de fort peu de miel, c’est à sçavoir quelques

gouttes pour faire griper. Et en forment des lettres ou

ce qu’ilz veulent dorer avecq le pinceau, et
bientost

aprés couchent l’or, mays jamays ilz ne font leur

ouvrage bien net, et s’il y a beaucoup de miel, cela ne

seiche qu’à grand peine. Ceste couche se deffaict à la
pluye.

Aultres font mieulx. Ilz destrempent du sucre candy

en eau et le meslent avecq de la sanguine, qu’ilz
appellent

cocon, fort brayé, y adjoustant un peu de savon.
Cestuy

se faict net &amp; rend l’or beau si on en faict son
assiette.