Couleur dacier de damas sur costeaulx

Frotte d’eau fort commune l’acier, meslant avecq
ladicte eau de

la terre  &amp; aprés frotte le tout avecq de la
cendre

ou sable, &amp; l’or touchera &amp;
l’argent comme sur une pierre de
touche.





Pour oster la rougeur des yeulx ou la
meurtrisseure

Fays deulx petites leches deliées de cher de mouton
cru, &amp;

avecq un bandeau aplique la nuict sur les
yeulx.





Pour coucher d’or mat

    Il n’y a rien mieulx que le vernis noir des espasiers
pour en

faire assiete, car il est bien tost sec &amp; faict monstrer l’or
fort

beau.







Pour poinctes de diamants à graver

Elles sont pour trasser ce que tu veulx desseigner sur les

pierres &amp; graver, &amp; quand ces poinctes sont
grasses &amp; ne

peuvent mordre, il les fault frotter diamant contre
diamant.

On les frotte avecq diamant pouldre de pierre
ponce. Il fault

aussi despolir sur la roue de plomb, ou la pierre
ou le verre

sur quoy tu veulx graver, car le poliment, qui est comme vernis
au

verre, empesche le diamant ou saphir de bien
mordre. Mays C’est

pourquoy il ne mord pas facillement sur l’ongle, qui
est polie &amp;

grasse. Mays quand le poliment est une fois osté, il mord

aysement.





Roue de cuivre à polir

Il fault, plustost qu’i polir ta pierre, la ter
desgraisser bien,

la frottant d’un lopin de cuir en tour du
costé de la chair

en tournant ta roue, s’il y a long temps que tu n’y
as

travaillé.