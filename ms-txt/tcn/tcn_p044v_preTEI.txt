Tamis de poil de cheval

Ils se font à Coustance en Normandie de poil de
la queue de cheval,

qu’ilz nettoyent avecq de la lessive à cause qu’ilz les trient
avecq

la bouche &amp; en separent les courts &amp; rompus.
Ils ne font

pas la lame plus longue que le tamis, &amp; est ronde. Ils
attachent

par les deulx extremités de la lames le poil ou blanc ou
noir,

selon l’ouvrage qu’ils veulent faire. Et est est
faicte la trame

dessus &amp; dessoubs comme pour faire quelque aultre tyssu. Et

passant entre deulx un petit baston plat large de ii ou
trois doitgs,

ilz passent aprés deulx poils à chasque frapement de
marche et

tissent avecq trois marches. Il y a en tout le tamis xviic
poils.

Ils les vendent à douzaines &amp; chascune xxx
sols. Ils les portent

jusques à Thoulouse pour les transporter
aprés en Espaigne, et

prenent en eschange de l’estamine de soye.





Excellente eau contre la peste, de
    monsieur de Montorsin

Prens theriaque, rue &amp;
dictam &amp; bon vinaigre, mects

tout dans une bouteille de verre, la laissant à demy
ouverte

&amp; bien sellée, et la mects en bain fort lent trois ou 4
jours.

Puys separe ta decoction de la residence, de laquelle en temps

de besoing tu verseras sur un quarreau rouge enflammé &amp;
en

recepvras la vapeur, &amp; en parfumeras aussy tes
vestements. C’est

un secret fort rare &amp; esprouvé.





Huile blanc somnifere

Prens x ou 12 pommes de mandragore, mects les à

quartiers dans de l’huile d’olif, le tout dans une
phiol bouteille

de verre, laquelle tu poseras au bain marie par deulx
jours,

et ton huile viendra blanc. Duquel si tu frottes un peu la

plante des pieds, tu auras bientost envye de dormir.





Stuc

Aulcuns, pour coller pierre, n’employent pas la
poi gemme &amp;

poix resine noire, pource qu’elle est trop grasse, mays
prenent

de la rousine &amp; du soufre, aultant que
d’un que d’aultre, &amp;

aultant de cire que de tous deulx, et y meslent de la
brique

pilée
 pour le plus fort. Aultres, de la croye blanche ou
pierre

blanche pilée &amp; pulverisée &amp; tamisée.