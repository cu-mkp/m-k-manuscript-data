mais qu’il ne soit pas trop menu, puis prandre une 
fiolle

de verre moienement grande et y mectre de ses deux

la moictié, assavoir deux onces &amp; demye. Apprés mectz
ledict

vetjoin aussi grossement pillé et le mectz à proffict aveq

ladicte eau et le laisse reposer l’espace d’ung
jour &amp; demy, &amp;

puys prens ladicte eau &amp; la mectz dedans une
aultre fiolle de

verre &amp; le destrampe tres bien. Et sur le reste
dudict betjoin

qui demeure au fondz de ladicte premiere fiolle,
mectz le reste

de l’eau sur cedict et faictz devant comme tu verras le

cas bien aller, et mesle la premiere eau aveq la seconde.

Par quoy d’icelle tu t’en pourras ayder en chose plus

noble.







Aultre vernys aprouvé

Prens deux onces d’huille de lin &amp; deux
onces d’huille

petrolle et deux onces de masticq, le plus blanc
que

pourras trouver, et de l’alung de glace, &amp; le broye, et
prendz

ung peu de copperoze blanche, et mectz toutes ses
drogues

ensemble en ung pot de terre qui soit noeuf,
et le pose un

peu sur les cendres chauldes, et tu verras du beau
verny.







Aultre verny

Prendz de l’huille petrolle &amp; de l’huille
d’aspic, aultant

d’un que d’aultre, &amp; le mectz ensemble aveq de
la copperoze, &amp;

le fais fondre sur les cendres chauldes, scellon la
quenthité

que tu en vouldras faire. Pour coucher ce verny, fais
trois

couches sur la besogne que tu vouldras vernir.







Aultre verny

Prens une once d’huille d’aspic &amp; du
sang de raiye da Rac
&amp; fais