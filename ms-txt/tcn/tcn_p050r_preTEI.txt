Garder fruict tout l’an

℞ une ampoule de verre capable à
l’ouverture de recepvoir

des cerises et prunes ou selon le fruit que vous
voulés.

Mectés dedans de l’eau chaulde l’espace de deux
heures.

Et quand l’eau sera refroidie, jectés la &amp; la tournés

la gueule en bas sur une table &amp; bien unie,
&amp; dans une

chambre où il n’y aye aulcune goutte d’air &amp; de vent.
Puys

en praeparés un tapon de cire noeufve entourné de
toile

encirée, et l’adjoustés à l’ampoulle bien
justement affin qu’il

soict tout prest à boucher quand vous y aurés mis le fruit.

Et quand vous aurés cueilly delicatement avecq la
main le

fruict sans qu’il soit corrompu &amp; en jour chault &amp;
sec, retirés

vous dans la chambre bien close, où il n’y entre point de vent

ne d’air, &amp; le mectés doulcement &amp; avecq
dexterité dans la

bouteille. Puys tapés bien la bouteille avecq le
tapon

&amp; lutés, &amp; faictes lut s’il vous semble de chaulx vive
&amp;

huile, &amp; en sorte que l’eau n’y entre point. Puys
mectés

vos bouteilles dans une pone pleine d’eau
l’esté, Et l’hiver

pource que la cave s dans une cave, et
l’hiver mectés vos

bouteilles dans un panier garny de quelque poix &amp;
le descendés

au fonds d’un puys profond. Car l’hiver l’eau
de la pone

seroit trop froide si la cave n’est bien chaulde, car il

fault que l’eau soit comme l’eau de
riviere.






Mouler

Si promptement tu veulx mouler quelque chose de demy relief

qui te vient en main, plies du papier en cinq ou six doubles

&amp; le poses sur la medaille, &amp; fais que le
papier se replie par

derriere la medaille affin qu’il soict bien asseuré. Aprés ayes
un

baston large par un bout &amp; poinctu par l’aultre, bien
adoulcy,

et frotte fort sur le papier, &amp; avecq la poincte du
baston resuicts

les traicts, &amp; y procede jusques à ce que tu cognoisses que ton

empraincte soict bien faicte. Puys à ta commodité frotte

legerement d’huile avecq un pinceau lemp
l’empraincte de papier

et gectes y suif ou cire ou soufre, &amp; le
papier, sans se

brusler, te rendre ton pourtraict nect, que tu pourras aprés

mouler en plastre ou tripoly, et puys en plomb
&amp; aultre metal.





Le carton poly

guere espés &amp; un

peu humecté est

propre. Puys, si tu

veulx, fortifie le

de papier collé

par derriere.