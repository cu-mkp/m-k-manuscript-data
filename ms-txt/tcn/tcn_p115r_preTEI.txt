
~~~~~~~~~~~~~~~115r~~~~~~~~~~~~~~~




        
si tu veulx, qui sera assés,


ou bien au deux moictiés.

Mays pource qu’il fault


gecter par la queue ou derriere de l’animal,


fais que les soupirails viennent despuys


la teste & milieu du corps respondre


à la dicte queue


où se faict le


gect, qui est le


bout de la
mandorre.
Et ayant faict


ton gect, n’oublye


pas de faire


dans iceluy


des trous


et coches, pource que


le metal courra


plus nettement


ainsy que si


le gect estoit


uny, car il se


corrompt


dans ses


coches & trous


& ne va pas


si à coup & ne


soufle pas ta{n}t.


Cela faict,
 joincts
les deux moictiés


de ton moule &


fortifie les

joinctures,


mectant aultour


d’icelles des


petits crampo{n}s


de fil de fer


de ceste forme.


Ilz empeschent


que les molles


ne se gaulchissent

& corrompent


en recuisant.





Advertisseme{n}t sur tout ce


que dessus |-|

Si ton serpent a esté long temps sans manger, il advient
que, quand


tu le veulx faire mourir dans l’urine & vinaigre, il
s’emplist de


beaucoup d’eau & s’enfle, et aprés il se deseche comme tu le
plantes &


disposes sur la tourtelle d’ardille, et aprés il advient que
quand tu


as gecté ton sable destrempé dessus & qu’il
ha faict prise, il se trouve


retiré de sorte qu’entre le serpent & animal il y a une
petite ligne de dista{n}ce,
 dans laquelle entre le second sable destrempé gecté.
 Evite doncques


cela si tu peulx. Mays s’il ne se peult, ne laisse pour cela de
faire

ton second gect, car le sable qui entrera dans ce vuide sera si
foible


qu’aisem{ent} il s’enlevera avecq une petite poincte
& n’aura poinct faict prise


avecq le premier endurcy.

Note qu’il fault plus d’alum de plume aux moules qui
se doibvent


recuire, co{mm}e ceulx pour l’or & l’argent,
& pour les choses qu’il fault brusler


dedans, qu’à ceulx qui sont en bonne despouille & qui ne sont que
pour


gecter plomb & estaing. Toutefois en l’un et l’autre
n’en mects pas


trop.


Animal hors de despouille

Si par cas fortuict tu as donné un tel entortillem{ent} à
ton serpent


que l’endroit du ventre n’en puisse aysem{ent} sortir,
d’aultant que


la teste & la queue, qui sont les deulx yssues, sont plus
deliées, coupe


tout ce qui est dehores, & recuits si bien le moule que ce
qui


est demeuré dedans se brusle, puys passe du vif argent
dedans,


& attirant  la cendre & os bruslé
de dedans, il en sortira aussy,


à cause que le conduit est grand, & ainsy n’aigrira point ta


matiere. Tu peulx bien tirer à force le serpent moulé, pource
qu’il


est mol & prest & obeist, & le moule ayant faict
prise est si


ferme que pour cela l’empraincte ne se gastera poinct.


Recuite de moules

Aprés que tes moules sont recuits  &
nettoyés, le plus tost gecter


est le meilleur, pource que si tu les gardes ilz se corrompent et
humectent.


 Recuits le plus espés, où est le corps de l’animal, en hault affin
que, s’il y a


quelque chose dedans à brusler, qu’il tombe en bas.

Marque la partye d’en hault pour la cognoistre

Il n’est que bon de laisser un peu amortir le
molle par dehors,  esta{n}t bien
recuit, pourveu


qu’il demeure rouge par dedans quand tu gecteras.

