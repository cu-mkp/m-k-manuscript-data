








Plant des animaulx divers

Quand tu descouvres quelques lesardes entortillés se
mordant

l'un l'aultre <-&-> qui est la plus difficile chose à mouler
à cause

du nombre des pates & bout de queues qui sont subtilles,

<-Il-> advise que s'il s'en <-trou-> descouvre quelque
partye qui

demeure co{mm}e suspendue sur quelque vuide de l'asseurer
affin

que le second gect que tu feras dessus pour la seconde

moictié ne le fasse varier. Et pour l'asseurer sur le vuide

prens un peu de cire & le frotte & alonge sur une
table en forme

d'une grosse aiguille puys couppes en ce qui te fera besoing
&

avecq un fil de fer chault par le bout conjoincts le ou
il sera

necessaire. Asseure aussy sur le <-chassis->
moule tout ce qui sera deffaict

d'iceluy (lors que tu descouvre la moictié du ventre) avecq de la

cire prinse legerem{ent} avecq la poincte d'un
trancheplume & joincte

& fondue par le fil de fer. Et quand tu feras ton
gect il ne

le fault mener qu'à l'endroict & au bord de la cire
laquelle

estant joincte à l'animal & se fondant continue le gect jusques
à

iceluy sans rien gaster, qui est un secret.

    







On acommode des serpents liés ensemble en las d'amour

mays c'est quand ils sont petits.

    
    
    
        
        
        
        
        
    
    






Fleur en la bouche du serpent



Si tu veulx mectre dans la gueule du serpent quelque fleur

<-q-> ou quelque branche d'herbe qui porte contrepoison
contre sa

morsure, prens une petite branche des mieulx disposées que tu

trouveras & poses luy la queue dans la gueule. Puys mets deulx

petits morceaulx de cire aultour de la queue de l'herbe. Et avecq
le

bout d'un fil de <-fer-> qui soict chault fais
fondre un peu la cire

& de l'aultre main sarre les machoueres de
l'animal. Et lors

tu peulx coupper la teste pour la faire brusler avecq la fleur.

Si l'herbe <-s-> est assez forte elle se soubstiendra d'elle
mesmes,

et encores qu'elle soit foible co{mm}e la foeuille
d'absinthe qui se laisse

aller, l'humidité du sable la fera relever & nager &
soubstenir

sans y rien mectre combien que tu y pourrois bien passer

dessoubs quelque filet traversant avecq une
esguille.


