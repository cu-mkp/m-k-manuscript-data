
~~~~~~~~~~~~~~~098v~~~~~~~~~~~~~~~

Petis chiens

Les petits chiens qui doivent estre barbets se
cognoissent


à ce qu'ilz ont le mœufle plus gros que les aultres.


Artichauts salés

On les mect entiers & non trop faicts en un
barricot


qu'on emplist de saulmure. Puys on les sert tout
l'an


parmy les salades, crus avecq huile & vinaigre, car
esta{n}t


ainsy preparés, ilz sont longs à cuire. Mays advise


d'experimenter ta saulmure avecq un œuf car si elle
est


bonne & assez forte, l'œuf nagera dessus. Sinon elle
n'est


pas assés forte et ne conserveroit pas les fruits.


Abres

Qui portent bien tost fruit se viellessent et ne durent


gueres.


Oyseaulx

Qui ont esté nourris à la broche ne siflent pas parmy
les


aultres en compaignee s'ilz ne sont en une cage à part.


Pour les bien aprendre à sifler, il les fault prendre au


nid plustost qu'ils ne voyent & les couvrir de duvet ou
d'une
peau de lievre. Ainsy, n'ayant point veu leur pere et
cogneu


sa voix, ilz aprenent mieux le sifler qu'on leur
enseigne.


Fonte

La potée se faict de terre bruslée qui a servy à la
fonte,


c'est terre bourre bolvene dans laquelle on l'a fondu. On la


broye sur une grande pierre, & de celle là on en
faict la chappe


des premiere couche de la chape des cloches où il y ha


l{ett}res & ouvrages, & le n’ha besoing que
d'estre recuite à la


flambe de la paille, et moulle fort net.

La terre qui moule en noyau est subgecte à soufler si tu


ne frottes fort avecq la broisse ou le doigt
sur la piece


mouler qui soit bien huilée. Et fais couches à couches &
non


en un coup.

