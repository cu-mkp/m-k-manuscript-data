Petis chiens

Les petits chiens qui doivent estre barbets se
cognoissent

à ce qu’ilz ont le moeufle plus gros que les aultres.





Artichauts salés

On les mect entiers &amp; non trop faicts en un
barricot

qu’on emplist de saulmure. Puys on les sert tout
l’an

parmy les salades, crus avecq huile &amp; vinaigre, car
estant

ainsy preparés, ilz sont longs à cuire. Mays advise

d’experimenter ta saulmure avecq un oeuf car si elle
est

bonne &amp; assez forte, l’oeuf nagera dessus. Sinon elle
n’est

pas assés forte et ne conserveroit pas les fruits.





Abres

Qui portent bien tost fruit se viellessent et ne durent

gueres.





Oyseaulx

Qui ont esté nourris à la broche ne siflent pas parmy
les

aultres en compaignée s’ilz ne sont en une cage à part.

Pour les bien aprendre à sifler, il les fault prendre au

nid plustost qu’ils ne voyent &amp; les couvrir de duvet ou
d’une

peau de lievre. Ainsy, n’ayant point veu leur pere et
cogneu

sa voix, ilz aprenent mieux le sifler qu’on leur
enseigne.





Fonte

La potée se faict de terre bruslée qui a servy à la
fonte,

c’est terre bourre bolvene dans  laquelle on a fondu. On la

broye sur une grande pierre, &amp; de celle là on en
faict la chappe

des premiere couche de la chape des cloches où il y ha

lettres &amp; ouvrages, &amp; le n’ha besoing que
d’estre recuite à la

flambe de la paille, et moulle fort net.

La terre qui moule en noyau est subgecte à soufler si tu

ne frottes fort avecq la broisse ou le doigt
sur la piece a

mouler qui soit bien huilée. Et fais couches à couches &amp;
non

en un coup.