
~~~~~~~~~~~~~~~170r~~~~~~~~~~~~~~~


de parfum & semblable. Mays advise qu’il fault que


la cire noire dont tu moules soict dure affin que
brusquement &  plus


à sec, elle se retire pour voir si elle est bien empraincte. Elle


se rend plus dure y adjoustant plus de soufre fondu dans
icelle


fondue & un peu de rousine.


Medailles courantes

On faict les poinçons de relief d’acier non trempé,
puys


on les trampe & avecq ceulx cy on frappe
sur des matrices, non rougies


au foeu, comme quelques ungs pensent, mays sur du fer


acerré, recuit & adoulcy, qu’on trampe aprés.


Gect

Ne gectes pas à coup, car en ce faisant le metal se regorge



& le metal se refroidist plustost qu’aller bas. Mays gecte
peu


à peu & à l’aise.


Crampons

Quand tu les remects la seconde foys, asseure bien le
moule,


qu’il ne s’esbranle point.


Moules

Ceulx de noyau, en recuisant, veulent estre posés sur les
charbons


un peu passés, sans que l’air les touche, comme les
moules à chassis


veulent estre  deseichésà l’air
& à descouvert.


Ouvrages espés d’estain

Il ne veulent pas estre gectés de plomb ou estain
rouge co{mm}e les


choses tanvres & subtiles. C’est assés qu’il soict  bien
fondu & chault.


Les choses tanvres veulent estre bien chauldes & d’estain
rouge.


Nettoyer moules clos

Il les fault laisser froidir plustost que soufler dedans pour
les


nettoyer, car estant chaults ilz retiennent la cendre. Estant
froids, ilz


se nettoyent mieulx. Ayes un fil delié de letton ou
paille subtile pour nettoyer


la queue parfaictem{ent}, car c’est celle qui faict le gect.
Soufle en dedans & suppe


attirant à toy. Engrossis plustost que mouler la queue avecq de la
cire, puys couppe la




& raporte & soulde une queue de fil de letton par
souldure. Les grumeleures d’une fleur, c’est peu


de chose, car cella se peult oster avecq le chaple, mays que
les foeuilles viennent bien, puys la paincture


couvre tout.

