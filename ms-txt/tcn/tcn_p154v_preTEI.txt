Letton

Il est fort fantasque à gecter. Il veult estre

gecté fort chault. Et pour mieulx en venir à bout,

gecte dessus du sel armoniac pour l’esclarcir. Allie

le aussy d’un peu de cuivre rouge, et comme tu
vouldras

gecter, un peu d’estain pour le faire mieulx courre.

Il laisse tousjours une queue comme de verre
fondu.

Il ne demande pas si long gect que les aultres.







Mouler

Il n’est que bon qu’il soict un peu amorty par dehors

&amp; soict neantmoins rouge par dedans. Car quand

il sort du foeu, l’air &amp; vehemente exhalation de

foeu, ne reçoit pas si bien le gect.







Gect d’argent

L’argent veult bien le gect longuet. À l’or
n’importe.

L’argent en soubdant endure l’eau qu’on gecte dessus.
Mays l’or saulteroit,

&amp; veult que à ceste cause on jecte
deu la soubdure son sur
la soubdure.



Laisse bien refroidir le

moule aprés le gect plustost

que l’ouvrir.







Renforcer les fleurs et

choses delicates

Pour fleurs &amp; choses
delicates &amp; herbages, on n’use

poinct d’huile de froment, ains de beurre fondu,
duquel

on donne une couche # legere au derriere des
foeuilles de

fleur de roses &amp; de la pensée, &amp; aultres
fleurs qui en

ont besoing. Mais on renforce les f petits pieds de
mouche

&amp; d’aultres petits animales d’huile de froment pour
les

fortifier &amp; faire soubstenir.





avecq un petit pinceau









Fraises

Les foeuiles se moulent à part &amp; puys se raportent

avecq souldure. Et pource que les fruict des
fraisiers

se gecte massif, &amp; que par ce moyen il est poisant et que

la queue d’estain qui est deliée ne les pourroit pas

soubstenir sans se rompre bien tost, on faict les queues

de fil de letton &amp; puys on les soulde &amp;
raporte.