quand ilz veulent mordre ou manger quelque chose, ilz ne le

mordent pas de droicte attaque, ains par sinueulx
retournement

&amp; de travers, comme faict Sathan &amp; ses
suposts. Il ha la teste

petite mays le corps fort grand. L’entree du peché semble

estre petite &amp; de peu de consequence, mays la suicte en est

fort grande. Il s’abstient de manger sept ou huict
jours si

une fois il ha devoré quelque grenoille. Il en avalle bien

trois ou quattre, l’une aprés l’aultre, et ce qu’il ha devoré

ne se corrompt &amp; consume pas tout à un coup dans son estomach,

mays p quelque partie peu à peu, sçavoir os et tout. Et
le

reste se trouve aussy frais comme quand il ha devoré, de

sorte que quelque fois, qu’on le presse &amp; tourmente, il rend

ce qu’il ha englouty, qui en partye se trouve tout consumé

&amp; l’aultre aussy frais comme s’il estoit vif. Il tient bien

deulx ou trois heures une grenoille
engloutie &amp; la rend

toute vive.





Crapault

Si par cas fortuit tu voulois mouler ce vilain animal

&amp; qu’il pissast en ta main, cela te feroict cuire
&amp; prurir

la main, comme si tu avoys manié des
orties. Mays le

plus souverain remede pour cela est de metre la
main

dans de la terre fresche &amp; l’en couvrir
comme si tu

la voulois ensepvelir. La grenoille n’est pas si belle

moulée, à cause qu’elle ha la peau vive &amp; l’aultre l’ha
grumeleuse.



Tu le peulx

mouler creulx, et

luy laissant soubs

le ventre une coche

ouverte, tu le feras

saulter avecq le cordon

retors de la sye.

Ou bien, s’il est

petit, mects le sur

une pierre syderite

de sa grandeur, taillee

tanvre, puys le mects

en bon vinaigre.




Quand il est grand, il le fault mouler creux, &amp; si tu

luy veulx fayre la gueule ouverte, mects du cotton
dedans,

&amp; puys sur le cotton de la

cire fondue.





Fayre mourir serpents pour mouler

Aulcuns leur mectent une goutte d’eau fort dans la
gueule,

ce qui les hebete bien, de sorte que la teste &amp; la partie

anterieure semble estre morte, mays la gueule demeure

vive, et comme tu la piques avec l’espingle pour
l’acommoder

au molle, elle se remue &amp; gaste &amp; deffaict tout. Donc,
pour

les faire mourir toutallement, mects les dans
une bouteille

dans de bon vinaigre &amp; un peu d’eau de vye. Et
fays

ainsi des lezards &amp; aultres bestes semblables.




Si tu les veulx

garder, tu les peulx

mectre dans une

pipe pleine de terre

en un jardin, à l’air.

Mays il fault que

la pippe soict

couverte de fil d’archal,

car aultrement ilz

grimperoient &amp; monteroient 

fort hault.