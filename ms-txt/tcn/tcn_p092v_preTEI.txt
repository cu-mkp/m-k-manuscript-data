






Sable des telines et moules de
riviere

Les coquilles longues qui se trouvent aulx
rivieres d’eau

doulce, estant calcinées, font un sable blanc impalpable qui

moule fort net.




Congellation de mercure

Il se congelle, comme j’ay essayé le faisant bouillir
une

heure ou deulx dans une assés grande cassolle de
fer, y mectant

pour ℥ de ☿, ii
℥ de verdet de et de
vitriol de salpestre

ana, avecq suffisante quantité d’eau vielle des
mareschaulx.

Ou bien fondre 4 ℥ d’estaim &amp;,
comme il se froidist, le

purifier de sa crasse qui est dessus, puys y faire un trou

&amp; là dedans mectre i ℥ de
☿ &amp; il viendra comme
estaim si tu

le refonds, mays il sera frangible. Et si tu veulx esprouver

si c’est estaim ou ☿, fais rougir une
palle &amp; mects un petit

lopin de ton lingot dessus. Si c’est estaim, il se fondra &amp;
demeurera,

mays si c’est ☿, il sera incontinent fondu, puys
en petillant bien

fort, s’envolera. Il le fault congeller dans une cuellere

ou creuset creux &amp; faire le trou mediocre.

Il se congelle aussy, comme j’ay esprouvé, dans de
l’eau fort

qui aura mangé un peu d’argent plustost.

Cestuy cy meslé faict courre l’estain &amp; plomb.




Mixture

Estaim fin, mercure congellé à l’odeur de
l’estaim, estaim de glace,

plomb fin, aultant d’un que d’aultre, faict une matiere
fort

promptement fondue mays frangible &amp; blanche. Je pense
qu’elle

seroit bonne pour souldeure. Longue à se froidir.



