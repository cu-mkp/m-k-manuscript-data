
~~~~~~~~~~~~~~~092v~~~~~~~~~~~~~~~

Sable des telines et moules de
riviere

Les coquilles longues qui se trouvent aulx
rivieres d’eau


doulce, estant calcinées, font un sable blanc impalpable qui


moule fort net.


Congellation de mercure

Il se congelle, co{mm}e j’ay essayé le faisant bouillir
une
heure ou deulx dans une assés grande cassolle de
fer, y mecta{n}t


pour ℥ de ☿, ii
℥ de verdet et de
vitriol de salpestre
ana, avecq suffisante quantité d’eau vielle des
mareschaulx.

Ou bien fondre 4 ℥ d’estaim &,
co{mm}e il se froidist, le


purifier de sa crasse qui est dessus, puys y faire un trou


& là dedans mectre i ℥ de
☿ & il viendra co{mm}e
estaim si tu


le refonds, mays il sera frangible. Et si tu veulx esprouver


si c’est estaim ou ☿, fais rougir une
palle & mects un petit


lopin de ton lingot dessus. Si c’est estaim, il se fondra &
demeurera,


mays si c’est ☿, il sera incontinent fondu, puys
en petillant bien


fort, s’envolera. Il le fault congeller dans une cuellere


ou creuset creux & faire le trou mediocre.

Il se congelle aussy, co{mm}e j’ay esprouvé, dans de
l’eau fort


qui aura mangé un peu d’argent plustost.


Cestuy cy meslé faict courre l’estain & plomb.


Mixture

Estaim fin, mercure congellé à l’odeur de
l’estaim, estaim de glace,
plomb fin, aultant d’un que d’aultre, faict une matiere
fort


promptem{ent} fondue mays frangible & blanche. Je pense
qu’elle


seroit bonne pour souldeure. Longue à se froidir.

