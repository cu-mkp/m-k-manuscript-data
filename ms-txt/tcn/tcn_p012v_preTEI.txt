Mouler le stuc promptement

Broye &amp; pulverise subtilement de la brique ou
bol

armen ou sanguine &amp; l’incorpore avecq
cire fondue,

&amp; ainsy fondu jecte comme des aultres sur une
medaille

de relief, &amp; ainsy tu auras un cave où tu pourras

gecter du plastre, papier pilé ou terre
chimolée.





La brique bien

subtilement tamisée

est meilleure car le

bol est trop gras.







Nettoyer perles jaulnes

Fais les doulcement bouillir dans la bouteure
d’orfevres

puys, avecq du tripoly &amp; un lopin de cuir
saulpouldré

du costé de la chair de la pouldre dudict tripoly, frotte

&amp; polys la perle.







Pour blanchir enilanroc

Aulcuns pensent que la crouste de couleur de ceruse qui

est dessus soict naturelle, aultres disent que c’est un secret

des anciens lapidaires qui s’est perdu, aultres disent que
c’est

esmail recuit. Et par le moyen de ladicte crouste, plusieurs

chifres, lettres, cercles st &amp; aultres
bisarries se peuvent former.

Quand au moyen, je l’ay practiqué ainsy. J’avoys une fois

volonté de luy donner une couche d’arsenic broyé sur le
mabre.

Touteffois, je l’experimentay sans iceluy, et mis la chose susdicte

enilanroc dans une petite cassete de fer au feu
de ma forge d’orfevre

avecq trois ou quattre petits charbons à demy bruslés, et ne
souflay

qu’avecq la bouche. Et touteffois la chose vint à rougir
&amp; prendre

ignition &amp; se fit toute blanche, non seulement en la
superficie mays

par dedans, &amp; lors je la laissay de soy mesmes refroidir
pres

du feu, car aultrement, l’exposant tout à coup à l’air
froict, elle se

fust esclatée. Estant toute blanche, je la passay par ma roue

de plomb d’estaing, où je la
trouvay aussy dure qu’auparavant, &amp;
descouvrant

un peu le blanc, je la trouvay de couleur de carnation candide.

Enfin je la polis &amp; vis qu’elle prenoit fort beau poliment
&amp;

se pouvoict paragonner à une fort belle agathe pour en
tailler

quelque beau visaige &amp; le raporter sur la une table
d’une