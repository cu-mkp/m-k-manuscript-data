








Blanchir la face

Pille de la vesse en eau de cisterne &
non aultre, & de ceste

eau blanchie lave. Cella est estimé fort singulier. Et croy

qu'en fayre de l'amydon & en user seroict encores mieulx.









Contre les ventosités, colique, &c

Le suc exprimé ou l'eau <-[illegible]-> distilée de l'escorce
d'orenge

est excellent contre la colique venteuse. L'escorce aussi

confite est excellente pour les vents de l'estomac. Et
pour

en faire preuve, ayant versé du vin escumant dans un

verre, exprime du jus d'orange sur
l'escume du vin, qui

ne provient que de vapeur & vent, et tu verras qu'incontinent

l'escume s'esperdra. Si tu exprimes aussi du just contre la

chandelle, elle ardra dadvantaige.









Eschervis racine

Ils veulent estre plantés en lieu fort humide où tel
qu'avecq

puys rodier ou fontayne on le puysse souvent arroser,
car

par ce moyen ilz sont tendres. Aultrement, ils se faict au
deda{n}s

un coeur dur qui luy oste toute sa bonté.









Contre brusleure

Pile un oignon avecq du verjus & le
laisse ainsy tremper

puys l'aplique. Ou bien aplique sur la brusleure du
savo{n}

noir. Experimenté.









Commu{n} dire

Clocher de Rhodés, eglise d'Alby,
cloches de Mende.

Touteffoys on tient la c[l]oche de
    Th{ou}l{ous}e appellée Cardaillac pour

une des plus belles de France, d'aultant qu'il poise deuls
cens

cinquante quintals.









Forme de regime

Chasque matin, prens deulx ou trois oeufs ponds
d'un ou

deulx jours. Fais les chaufer <-jusques-> & non
cuire. Prens les

moyeulx bien saulpouldrés de sucre. Et aprés, bois un
doigt

de vin. Et oultre ce que cela est nourrissant, il faict bon
ventre.




