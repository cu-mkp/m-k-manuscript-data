au lieu de tourmentine fine. Et tu pourras mectre sur

deulx lb de tourmentine commune une lb de
tou huile de

tourmentine fine &amp; faire tout comme l’aultre. Cestuy cy ne

reviendra qu’à cinq ou six sols la lb &amp; se vend 40
sols la lb.




Ce vaisseau est pour faire grande quantité d’huile
de

tourmentine, sçavoir un seau en heure,
et n’importe quelle

tourmentine ce soict, ou fine ou grossiere. Il fault donner

comme tu sçais petit foeu au commencement et tenir
toujours

l’eau froide au refreschissouer d’en hault. La lb s’en
vent

xii sols, &amp; au fonds du vaisseau
demeure la colophoine, aultrement

pix grӕca. Dans ce vaisseau se fait bien aussi
l’eau

de vye, et n’est besoin de la repasser. Il ne te fault poinct

de fourneau pour ce vaisseau de cuivre, ains
seulement du

charbon aultour s’il a le cul plat, mays s’il est rond tu le

mectras sur un trepier.



Il est mieulx de chaufer

un peu le vernis

que le coucher au

soleil, pource que

cela faict enveler

le tableau.



 Aulcuns disent qu’il

n’est bon de distiler dans

ce vaisseau de cuivre,

pource qu’il faict vert.

Touteffois estamé il

est bon.






Pour vernir

Le vernis de tourmentine n’a que faire de cole pource
qu’il

est gras &amp; visqueulx &amp; ne s’emboit pas dans le bois comme
celuy

d’aspic &amp; de sandaraque. Celuy aussy d’aspic ne
veult poinct

de cole sur le fer &amp; semblables choses qui ne
s’emboivent poinct.

Mays sur le bois &amp; sur les couleurs qui ont
n’ont point gomme ou colle

de destrempe, il est besoing de donner une couche de ladicte
colle

de retailles &amp; laisser seicher &amp; vernir.