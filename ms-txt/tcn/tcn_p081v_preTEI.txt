






Sable

La seule brique fort subtillem{ent} passée &
usée l'une contre

l'aultre, est bonne à touts gects de plomb et de
cuivre,

destrempée avecq urine. Il fault que ce soit de ceste

brique blanchastre.




Fayre courre le cuivre et letton

Mects sur la fin, co{mm}e il est bien chault &
co{mm}e tu veulx

gecter, du sel armoniac & salpestre, cela oste la
crasse

& l'eschaufe. Mesle des ardides parmy le letton.
Garde que

le metal ne touche point le fer ou letton du
chassis, mays enduits le

de sable ou luth. Fays le gect fort uny.




Sable

Les caillous noirs de riviere calcinés sont bons
pour le

plomb, mays ilz s'estonnent pour le metal.

Il n'y a que la <-[illegible]-> terre ardille de quoy on faict
les tuiles,

recuite & rougie & passée par une manche
subtilem{ent} destrempée

avecq glaire.

Le charbon de saule pour sable pour le <-b->
plomb est excellent.

Le laitton court mieulx.




Gect de chassis

Il est bon de le faire avecq du bois de buy. Tourne
affin qu'il se

fasse uny, car cela importe pour le gect. Lute aussy ou couvre
de

sable la bouche du chassis affin que le metal fondu ou
plomb ou

cuivre ne touche point le fer ou letton du
chassis, car cela l'aigrist

& le faict soufler. Fais aussy que le gect soit tousjours plus
hault

que le moule. Garde aussy que le gect ne soit point trop large
ne

profond, car le plus estroit est le meilleur. Car quand il est
grand,

la pesanteur de la matiere qui court romp & estonne le
moule &

faict soufler. Quand tu as gecté, frappe doulcem{ent} le
chassis

affin que la matiere s'espande mieulx. Le plomb noir de
saulmon

de la premiere fonte faict fort net.


