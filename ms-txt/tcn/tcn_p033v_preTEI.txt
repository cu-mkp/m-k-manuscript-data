








Pour fayre sembler <-que-> à quelqu'u{n}

qu'il aura une piece d'argent au
fro{n}t

Ayes un gecton ou piece d'argent et la
mouille et te la

fais tenir contre le front. Puys dis à
l'assistant

que si tu la luy mects ainsy sur son front, qu'il ne la

pourra faire tumber sans y porter les mains, quelque

secouem{ent} qu'il fasse de la teste. Et faisant
semblant

de la luy poser sur le front, retiens la dans la
main

& mouille ton pouse de ta salive puys le
presse bien fort

sur le front. Et pensant avoyr la piece au front à
cause

de la froideur de la salive, il secouera les
oreilles

& n'advancera rien.







Pour fayre sortir du front de

quelqu'un du sang ou du vin, ou d'une

muraille




Ayes un ambu ou entonnouer de fer
blanc qui soict double

quand au corps <-d-> mays non pas la queue. Au bort du

hault, fais qu'il y aye un petit pertuis, & <-au-> un
aultre

un peu plus grand à la doubleure de dedans, qui soict un

peu plus hault que le bout, ainsy que tu peulx voir à

l'exemple cy aposé. Puys, quand tu t'en vouldras servir,

m[ect]s dedans du vin ou de la rosette liquide de
bresil ou

du just de cerises noires, et tenant <-le-> du
petit doigt le pertuis

de la queue bouché, fais que l'ambu soict bien
remply

affin que le vin <-en-> puysse entrer en la doubleure par
le

pertuis du bort, & s'il n'entroict bien, faisant semblant de

taster du vin, suppe & attire un peu l'air à
toy en beuvant

à l'endroict du petit pertuis. Aprés fais boire à l'un des

voisins assistans le reste du vin ou le jecte ou
laisse couler

par le bout, mays plustost il te fault avoyr mis le

poulce bien pressé sur le pertuis du bord d'en hault, car

en ceste sorte par la compression de l'air le vin se
retient

en la doubleure. Lors avecq un poinçon arrondy par

le bout & qui entre dans son manche, tu fais semblant de

percer le front à un qui tient un verre en la
main, et penda{n}t

que tu perces tu couvres ton faict avecq l'ambu que tu
tiens pres du #





#

front. Puys ostant le

poulce de dessus le

pertuis du bord d'en

hault, l'air estant libre

fera que le vin sortira

de la doubleure par le

pertuis marqué B, & tumbera

par le bout marqué C

dans le verre. Mays

il fault bien faire

baisser la teste au

pelerin pour bien faire.


