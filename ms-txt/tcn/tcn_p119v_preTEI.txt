
~~~~~~~~~~~~~~~119v~~~~~~~~~~~~~~~

Facon d’acoustrer lespat

Il se trouve en terre en Allemaigne de couleur de
plastre cuit


faict à longs filets, fort doulx à manier. Et pource qu’il est


meslé de terre et ordure, on le pile
grossierem{ent} & on en faict des


pelotes, l’ayant pour ces effect destrempé en eau de sel
armoniac


de telle composition qu’il t’a esté dit cy dessus. On mect recuire
ces


pelotes à foeu de la fornaise des potiers, puys on
le destrempe


encores en mesme eau. La terre et le grossier
et ordure vont au


fonds et le pur aspalte, qui est leger & douls et maniable
co{mm}e
farine destrempée, adhære avec l’eau & va à la
superficie


en brouillant l’eau, laquelle trouble se vuide en un
vase


à part. Ayant residé, on vuide l’eau par inclination ou


bien on la retire avec un esponge, et le pur aspalte
demeure


au fonds. Desseiche le & l’employe en chassis, estant


humecté d’eau de sel armoniac. Et l’essaye au chassis,
dans


lequel s’il se retire estant recuit ou desseiché, c’est à dire


qu’il le fault encores recuire à bon feu et le rougir. Ainsy


pour medailles et choses plattes, sers toi de cestuy cy, car


c’est le plus parfaict de tous pour or, argent,
cuivre, plomb, letton


& estaim, car il soubstient le feu & se rougist
qua{n}d il est


besoing sans se corrompre. Et tant plus il sert, tant plus


il est  meilleur, & ne se gaste point. Au
commancem{ent} il est


blanc & servant il vient gris. Touteffois prens garde de


mectre à part celuy qui a servi pour gecter plomb &
estain


& letton, car l’or s’i aigriroit & n’i viendroit
pas bien. Et


pour mieux faire tu pourras mectre à part d’iceluy pour


servir à chasque metal.



Voy Gesnerus


De lapidibus




Il endure


dix ou douze


gects sans se


corrompre,


il soubstient


le foeu & se


rougist, il est


propre pour


tous metaulx.


Il est si tenace


que, pour peu


que le chassis


soict canellé,


il tient.



Le spat ne


faict presque


poinct de


prise, bien qu’il


soit recuit


& qu’il soit


espece de plastre.


Cru il se rompt


aysem{ent} avecq les
doigts.


Excellent secret pour mouler creus


et fort subtil en or fin

Jecte avec ton sable susdict ton animal et lesarde ou
aultre


chose avec argent de billon, & il viendra fort net.
 Mays


advise de le mouler creux ou d’y laisser à tout le moins un trou,


dans la gueule ou aultre endroit. Aprés
dore le d’or fin le plus


uniment qu’il te sera possible trois ou quattre ou cinq fois


& jusques à ce que ton or puisse avoir l’espesseur d’un
papier


ou aultre suffisante, & toutes les escailes se
monstrero{n}t tousjours


esgalles. Aprés mects le dans l’eau fort bonne, qui par ce
trou


corrodera le billon & l’or demeurera creux &
legier & admirable.

