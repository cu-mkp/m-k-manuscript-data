Oyseaulx

Les calendres &amp; touts oiseaulx prins au nid
&amp; qui n’ont

poinct eu de liberté sont meilleurs, car ceulx qui sont pris

au filé ne chantent jamays si bien. Touteffois les sauvaiges

donnent  bien plaisir de leur ramage, mays il
fault

qu’ilz soient pris devant la Sainct
Michel, aultrement ilz ne vivent

gueres. Il leur vient à touts sur la fourche de la queue

une petite aposteme par foys, qu’aulcuns appellent gaillardise,

qui les rend mallades &amp; quelques foys les faict mourir,

principallement les calendres. On le
cognoist quand ilz

sont tristes &amp; ne chantent point. Il le fault percer av,
non

pas avecq une espingle, mays tout doulcement en
tournant avecq

le bout d’une plume bien poinctue. La calendre ne
veult poinct estre

sans sable gris de riviere, &amp; le gris est le meilleur, un
peu grossier.

Elle s’y frotte &amp; s’en purge.








Graine de plomb

Ayes une carte percée de laquelle on joue,
percée d’une espingle

ou esguille, repliée par les quattre costés. Tiens la par

le bout d’un petit baston fendu, et tenant le dict
baston

par un bout l’aultre extremité, dispose ta carte à
trois ou 4 doigts

de l’eau que tu auras mise dans un plat ou semblable
vaisseau.

Puys fais verser ton plomb, qui ne soict pas trop chault,

dans la carte, &amp; frappe continuellement sur le
baston qui la tient.

Et ainsy ton plomb se grenera rondement. Et passes le
par

un gros tamis pour separer la plus grosse graine de la

plus menue. La grossette portera 25 ou 30 pas.








Oyseaulx

Ceulx qui peuvent sont pris à la
Sainct Michel sont bons

pour garder, mays ceulx qui sont pris en mars se
meurent,

pource qu’ilz commancent d’entrer en amour. Les benarris

se nourrissent d’avoyne tout l’esté affin qu’ilz se
nourrissent

sans s’engresser, pour estre plus propres à chasser &amp; faire

prendre les aultres. Puys, quand on les veult engraisser

pour vendre, on leur donne du mil. Ils chantent la
nuict.

Il les fault c prendre aprés la my juillet jusques à
la Sainct Michel,

car aprés ce temps là qu’ilz ont faict leurs petits en ce pays, ilz

s’ent vont comme font les
tourterelles. Les tarins aussy se doibvent

prendre despuys la Toussaints jusques à Noël, car
aprés ilz s’ent vont

aulx montaignes cover.





Les benarrins sont

ventriloques, de sorte

que chantant sans ouvrir

le bec on diroit qu’il

sont.