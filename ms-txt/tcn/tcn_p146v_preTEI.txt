








Mouler tortues

Cecy est en suicte du deuxieme foeillet
præcedent.

Comme tu as bien descouvert la partie du ventre de la

tortue, les dessoubs de la gorge & des pattes, & bien
nettoyé

le tout, n’oublie pas de descouvrir nettem{ent} ceste
concavité

que ces animaulx ont dans leur coquille, entre le col & les

espaules. Celles d’eau ne l’ont pas si enfoncé que
celles de

garrigue, qui sont les plus maigres. Et entre
icelles

il en y a qui l’ont plus enfoncé que les aultres. N’oublie

doncq de bien descouvrir tout cela pour mieulx representer

le naturel. Mays s’il y a quelque concavité qui s’entourne

trop en dedans et ne soict point en voeue ne en despouille,
    

mects y de petits lopins de cire, & avecq des
poinctes

de gros fil de fer chault, estants & adapte ladicte

cire. Puys <-bouch-> bouche avecq de l’ardille
molle l’entrée

de toutes ses cavités. Mects le cercle d’ardille
aultour

de ton moule, faict desja de deulx pieces, qui contient le

dos de la tortue. Et pour mouler le ventre d’icelle,

il te le fault departir en trois co{mm}e tu vois. Sçavoir

tu mectras un entre deulx d’ardille dessus la gorge &
un

aultre sur le bort de la coquille de la queue, #. Et
aya{n}t

huilé <-et-> la coquille du ventre & l’ayant frotée
d’eau de

vye, jecte ton sable un peu espés & destrempé avecq eau

chaulde co{mm}e devant. Ayant faict prise, oste ces
entredeulx

d’ardille, puys descouvre bien les pattes de devant
& derriere,

sçavoir la partie de dessoubs & la queue & la gorge,

& oste l’ardille des cavités <-qu-> toute à une piece
si tu peulx,

car cela te monstrera si ceste cavité sera bien en despouille.

Et si l’ardille retirée emmene la cire que tu y avois
mis,

remects la aulx lieulx qui ne peuvent despouiller, co{mm}e
dict

est. Et si quelque partye c’est retirée ou desmise, attache

& rejoincts la au moule avecq de la cire & la
poincte de fer

chault. N’oublie de mectre de <-po-> la cire fondue
au bout

des ongles de la tortue pour faire le gect. Ta coquille

du ventre moulée et descouverte, ton moule se verra
en ceste sorte.








de sorte que la

seule coquille du

ventre entiere soict

descouverte, pour

la mouler seule









