  Mouler tortues Cecy est en suicte du deuxieme foeillet præcedent. Comme tu as bien descouvert la partie du ventre de la tortue, les dessoubs de la gorge &amp; des pattes, &amp; bien nettoyé le tout, n’oublie pas de descouvrir nettement ceste concavité que ces animaulx ont dans leur coquille, entre le col &amp; les espaules. Celles d’eau ne l’ont pas si enfoncé que celles de garrigue, qui sont les plus maigres. Et entre icelles il en y a qui l’ont plus enfoncé que les aultres. N’oublie doncq de bien descouvrir tout cela pour mieulx representer le naturel. Mays s’il y a quelque concavité qui s’entourne trop en dedans et ne soict point en voeue ne en despouille, mects y de petits lopins de cire, &amp; avecq des poinctes de gros fil de fer chault, estants &amp; adapte ladicte cire. Puys bouch bouche avecq de l’ardille molle l’entrée de toutes ses cavités. Mects le cercle d’ardille aultour de ton moule, faict desja de deulx pieces, qui contient le dos de la tortue. Et pour mouler le ventre d’icelle, il te le fault departir en trois comme tu vois. Sçavoir tu mectras un entre deulx d’ardille dessus la gorge &amp; un aultre sur le bort de la coquille de la queue, #. Et ayant huilé et la coquille du ventre &amp; l’ayant frotée d’eau de vye, jecte ton sable un peu espés &amp; destrempé avecq eau chaulde comme devant. Ayant faict prise, oste ces entredeulx d’ardille, puys descouvre bien les pattes de devant &amp; derriere, sçavoir la partie de dessoubs &amp; la queue &amp; la gorge, &amp; oste l’ardille des cavités qu toute à une piece si tu peulx, car cela te monstrera si ceste cavité sera bien en despouille. Et si l’ardille retirée emmene la cire que tu y avois mis, remects la aulx lieulx qui ne peuvent despouiller, comme dict est. Et si quelque partye c’est retirée ou desmise, attache &amp; rejoincts la au moule avecq de la cire &amp; la poincte de fer chault. N’oublie de mectre de po la cire fondue au bout des ongles de la tortue pour faire le gect. Ta coquille du ventre moulée et descouverte, ton moule se verra en ceste sorte.    de sorte que la seule coquille du ventre entiere soict descouverte, pour la mouler seule.        Advise bien de fayre un bort de cire fondue avecq le fer chault tout aultour du bort de la coquille haulte qui est vers la queue, affin de fayre mieulx le gect. Et faicts que deulx petits cordons de la mesme cire r respondent du bout de la coquille du ventre audict bort de cire qui est aultour de la coquille de l’eschine, et que la tortue de queue de la tortue demeure entre ces deulx cordons. C’est pour faire le gect mieulx. Cela faict, huile ton moule et ce qui paroistra de la coquille. Mects le cercle aultour &amp; gecte avecq eau chaulde comme devant, y observant ce que tu as observé. Fays de mesme pour mouler la troisiesme partye, qui est la queue. Et ayant faict prise, TuDespouille ton moule Oste le contour d’ardille, nettoye ton moule, &amp; unis le &amp; l’aplanis de tous costés avecq un costeau comme les aultres molles. Trempe le dans l’eau legerement, puys essaye de le despouiller. Communement on Commancement par lea dos coquille du dos c’est, c’est à dire le molle de dessus, qui est de deulx moictiés, et cestuy là est plus facile à despouiller. L’aultre suict aprés, mays à cause qu’il est voisin des espaules de la tortue, qui sont profondement enfoncées, il est quelque fois malaisé. Par ainsy, en crollant &amp; tirant le molle doulcement, advise de tiré celuy qui se presentera le plus facille, car il les fault despouiller l’un aprés l’aultre. Le plus malaisé de tous est celuy qui moule lea de gorge, le dessoubs des pattes &amp; ces creuses espaulieres, qui sont de si mauvaise despouille que si tu n’y pourvois, remplissant de cire plustost que mouler ce qui ne sera point en despouille, il sera malaisé que tu en retires tes pieces sans rompre quelque chose. Mays si cela t’advient, encores y a il remede, pourveu que tu gardes pi bien les pieces rompues. Car tu les peulx rassembler avecq des poinctes de fer assés fortettes &amp; remplir la fente ou default qui y pourra estre avecq cire fondue &amp; le fer chault, comme des aultres, affin que le noyau pour mouler creulx se fasse mieulx. Aprés Va au second foeillet  Pour eviter de rompre en despouillant, advise de bien descouvrir jusques à ce qui peult tenir.   