






Fourbisseur

Les parties d’une espée sont la
ribleure, la queue de l’espée, ce
qui vient

aprés est le talon, le reste est l[a] <-c->lame. Les
costés sont le tranchant

& la poincte. Aulcunes lames sont à vive ar<-r->este, qui ont
une seule

coste eslevée au milieu & tout du long, et sont aisées à
rompre.

Les aultres lames s’apellent à trois mouleures ou trois

monteures, qui ont bien une elevation au milieu mays elle est

platte co{mm}e si c’estoit une vive areste aplatie, et
<-s-> ceulx cy sont

les plus asseurées. Les autres <-sont-> s’apellent canellées,
qui

par le milieu sont encochées, & quand c’est tout du long, elles
sont

aussy aisées à rompre que les vive areste & sont plus malaisées

à fourbir à cause que la fustée n’y peult pas entrer. Mays on

en faict une exprés, qui est estroicte. 



    

De la garde de l’espée, est le pommeau, les branches de la
garde

& le pontet, qui est ceste lame de fer qui ferme la
branche qui

est au bout du talon pour empescher que les estocades ne glissent

dans la garde. Les aneaulx sont ces deulx branches en demy
rond

qui prenent despuys l’oeil de la garde jusques à la branche du
pontet.

La branche qui croise la garde s’appelle le corps. Et cest
escusson

par où entre la queue de l’espée et auquel se rendent & tiennent
toutes

les branches s’apelle l’oeil de la garde.

Il s’ensuict le bois de la poignée, lequel on colle,
ou selon les

plus propres, de la cire gommée, qui est cire &
poix, pource que la

rousine seroit trop dure. Il la chaufent legerement, puys en
frottent

le bois de la poignée affin que la soye s’i grippe, ou le fil.
Aultrement,

quand un fil se defferoit, tout se <-d-> romproit incontinent. Au
fil de

fer ou peau de chien, on y mect aussy
de la colle. La garniture

<-de-> qui se mect sur le bois <-de->, qui est de
soye ou de filet, s’apelle

le cordon, qui se faict à deulx <-tro-> ou trois
filets <-tournés-> retors au

rouet, ou 4 si la soye est deliée. Le cordon un peu
grosset tient

mieulx. L’arrest, qui se faict aussy de soye, aulx deulx bouts de
la

poignée s’appellent les boutons.

Il se faict des poignées de soye, de peau de chien de
mer, de fil de fer

recuit, de fil d’or & d’argent fin & faulx & de
velours. Le fil de

fer est de moindre prix & le plus durable. Aprés est celle de
soye,

si on n’est en commodité prés de la mer pour recouvrer de la
peau de

chien, qui est bien commode. <-Pou-> La belle
peau coste cinquante ou lx
s{ols}.

& s’en faict 4 ou cinq douzaines de poignées. Ceste cy
donne bonne

prise encores que la main sue. Pour la mectre en
besoigne, si elle

est trop dure, on la faict tremper une heure ou deux
en eau fort

peu tiede, car si elle estoit trop chaulde, elle cuiroit &
gasteroit la

peau. Elle se coust avecq fil noir.

    





