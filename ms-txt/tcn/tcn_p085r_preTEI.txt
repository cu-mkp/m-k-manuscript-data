reposer sur un table bien nette &amp; unie, &amp;
comme elle est desiccative,

j’ay cogneu qu’elle s’essuyoit lor, ce que j’ay laissé un peu
faire

pour la reduire en pouldre &amp; en mouler avecq le sable, estant

bien esmenuisée avecq les doigts, &amp; le tranchant
d’un costeau. J’ay huilé

ma medaille pource que l’huile la nettoye sans la gaster.
Et Et

l’ayant essuiée &amp; nettoyée avecq un
linge &amp; des sayettes de
pourceau,

je l’ay encore legerement ointe d’huile de noix
clair, &amp; doulcement ay

passé un linge par dessus affin qu’elle ne demeurast pas
trop oincte;

et ay consideré que par ce moyen elle viendroit bien en despouille,

pource que la ceruse, estant humectée d’eau de glaire
d’oeuf, ne

s’attaqueroit point à l’huile. Cela a tres bien reuscy et en
ay

moulé tres net une medaille de grand relief sans faire aulcune

prinse, à quoy beaucoup de bons sables comme le
feultre, l’os bruslé

&amp; la mache de fer avoyent bien failly du premier coup. Je
l’ay

recuit &amp; mon moule est venu dur comme
mabre et ay cogneu par

là que les sables pour mouler grand relief doibvent estre fort

humectés de quelque eau, qui leur donne corps &amp; compaction
comme la

glaire, eau gommée, ea vin bouilly avecq

racine d'orme &amp;c; et huiler

legerement la medaille, il soubstient tant de gects que
tu

vouldras, car il est dur comme verre. Mays le plomb
doux &amp;

l’estaim aigre v mesmes veulent estre gectés fort
chaulx.

Despuys j’ay aperceu que ce sable, bien qu’il soict excelent &amp;
endure beaucoup

de gects &amp; moule bien net, toutesfois il est gras et faict
soufler.

Ainsy le plomb doux et le n’y vient pas si bien. Mays
essaye de le

mesler avecq un sable maigre comme la ponce,
l’escaille &amp; semblables,

pour leur donner corps &amp; affin qu’il despouillent mieulx. Car les
sables

maigres ne despouillent gueres bien, et toutesfois ilz reçoyvent
bien

le metal.





Essaye de

mesler la

ceruse ou minium

avecq les aultres

sables.



X
Huile &amp; oingts

d’huile d’aspic, qui 

s’en yra en recuisant,

car l’huile faict

soufler.



Il fault fort

mouiller avecq la 

glaire, puys le

mesler bien. Et

estant dans le

chassis, frapper

avecq un pilon

ou chose propre

dessus, car cela

faict mieulx mouler

et mieulx despouiller.



Il seroit bon de

remplir les chassis

tout d’un, car le

meslenge qui se faict

de plusieurs sables

avecq celuy de mine,

dont tu remplis le

chassis, le corrompt.





Vernis vert pour les medailles de cuivre

Les ayant gectées bien nettes, couvre les de sel de
verre

duquel nous usons pour sable, &amp; l’humecte, &amp; en trois ou 4
jours

il sera vert. Huile les aprés &amp; les tiens soubs le
fient.





Colle

Les Flamens recollent leurs pots de terre
avecq de l’or coleur,

c’est à dire minium, massicot &amp; vernis.