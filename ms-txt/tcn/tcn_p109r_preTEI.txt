Esbaucher en cire

Quand la cire est trop dure, on y mesle de la
tourmentine ou

un peu de beurre, qui sont pl rend la cire plus
amiable, et est

plus propre que le suif que les Italiens y mectent, à
cause qu’il

fault souvent mectre les houtils en la bouche, qui
sont meilleurs

de buys ou d’os de cerf.







Cire à mouler -

Comme la cire est fondue, ilz ont du soufre fondu
dans

une cuillere ou crusol, &amp; en versent dans la
cire fondue. Et

le soufre allant au fonds, ou demeurant par dessus, il
laisse

&amp; mesle seulement sa substance parmy la cire,
&amp; la rend plus

fusible en l’eschaufant, de sorte que l’ayant moulée elle se

fond dans le moule doulcement, comme
beurre, sans y laisser aulcune

pustule ou bouillon. Sois aussy adverty de ne luy donner pas

trop grand foeu.

Si






Mouler cire

Affin que ton moule grippe sans refuser en aulcun lieu
sur

une forme ou image de cire, il te la fault oindre
d’huile

et destremper ton sable avecq de l’eau tiede, car l’eau
froide

refuseroit d’advantage l’huile &amp; ne feroit pas bonne
assiete

sur icelle.

Oings fort fort

legerement d’huile,

si peu que quasi

il ne paroisse

point, puys

frotte d’eau de vye.

Aprés destrempe

ton sable d’eau

tiede, affin qu’il

ne refuse pas

l’huile.






Souflets de la forge

Il est mieulx que par le portevent ils soient enchassés dans
quelque

bout de membreure, q car ilz en sont plus asseurés; aprés tu
les

peuls legerement asseurer par hault. Il fault que les tuelles
soient

4 doigts sur la sole de la forge.






Serpents à mouler

Quand tu les prends pour mouler, s’il est possible ne leur oste
point

les dents si tu as envye de les garder. Car ayant les dents ostées,

il leur vient mal aulx gencives &amp; en la gueule, &amp; ne peuvent
plus

manger. Tu les peulx garder dans une barrique pleine de
son,

ou pour mieulx de terre, en lieu frais ou dans une
bouteille de

verre. Et leur donner quelque grenoille vive ou
aultre animalet

vif, car ilz ne mangent rien de mort. Aussy ay je remarque que