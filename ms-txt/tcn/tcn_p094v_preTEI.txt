
~~~~~~~~~~~~~~~094v~~~~~~~~~~~~~~~


Les poignées d'or se font y mectant dessoubs de la toile
deliée


jaulne ou aultre jaulnye avecq de la croye. Et ceste toile se
pose


avecq colle ou gome susdicte, c'est affin que le
fil tienne mieulx


dessus. Ceulx si se font à cordons co{mm}e celles de
soye, & entre deulx


cordons on y mect un fil ou deulx pour la faire mieulx
monstrer.


Celle d'argent se faict de mesme, et y a aulta{n}t de
peyne qu'à la
soye, et encores moings pource que la soye coste plus à
tordre,


à cause qu'il la fault tordre à deulx revers. Une poignée


d'or fin vault 18 ou 20 s{ols}.

La meilleure pointe d'espée est à fœille de
sauge.

Ce long baston sur laquelle s'attache & couche


l'espée pour la fourbir s'appelle le chameau,


il est communem{ent} de sorbier, qui est dur
& uny.

Le baston de dessoubs qui est plié en arc


s'appelle l'arson.

Le baston de dessus s'appelle le baston


de la fustée.

Et ceste piece carrée qui porte lsur
l'espée


pour la brunir s'appelle fustée.

Il y ha deulx cornes : l'un s'appelle le cornet


à huile, l'aultre le cornet de
l'esmery.

Il y ha un fer qui est faict co{mm}e une
poincte


d'halebarde, quarré & d'acier fort uny & bien
limé, qui s'appelle le grateau, qui sert
à
à adoulcir les traicts de la lime sur
les gardes


d'espée & à donner le fil aulx espées aprés qu'elles


sont esmoulues, qui est mieulx qu'avecq la pierre


ou coux, qui faict bien souvent des rayeures.

Pour mieulx faire coupp trancher les espées, on leur
donne le fil


tirant de la pointe en sus.

Ceulx qui font les gardes d'espées sont
artisans separés de
fourbisseur.

A cest le bruisson


B cest la sanguine

La fustée, c'est un boys quarré
d'espesseur de trois doigts,


de boys de buy, qui s'emboicte au milieu du baston
de fustée pour


fourbir.

Le baston à fresiller est de saule,
qui est pour desrouiller les


armes avecq du fresil, qui est ceste escaille de
fer tombant a la
forge des mareschaulx.




