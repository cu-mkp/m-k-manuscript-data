








Moules



À ceulx <-qui-> dans lesquels il fault brusler quelque

chose, et qui ne s'ouvrent point plustost qu'estre

recuits, on ne faict point de gect qu'il ne soit

recuit. Aulx grands moules ausquels le gect est
gra{n}d

et ample, il fault que le gect soict fort encoché & raturé

affin que le poix du metal n'aille point de force. Ilz ne

font gueres de baves s'ils sont pressés. Mays plustost que

les presser, mects entre eulx et la presse des pieces

de feutre moufle & espés qui n'est encores gueres
foulé,

car il remplist les concavités & garde le moule de se
fendre.

Les crampons se doibvent mectre plustost que le recuire

ou deseicher.





Quand la terre

de laquelle tu fais

la platene de terre

pour disposer ton

animal est trop molle,

les poinctes que tu

y mects s'enlevent

& deffont aysem{ent}

quand tu gectes le

sable, & ainsy le

moule se gaste

et le plan se

deffaict. Doncq

quand tu cognoistras

que ta platene

sera trop tendre

& molle, espant

dessus de la cendre

chaulde & soufle

avecq le souflet.







Sable



S'il n'y ha poinct assés de bon alum de plume ou de
crocum,

il se fend aisement au foeu. Mays s'il en est meslé co{mm}e
il

apartient, il soubstient. Il se cognoist bon quand, esta{n}t
chault

aprés le gect, il s'abreuve incontinent d'eau quand on
l[']y

trempe & se <-rend-> romp facillem{ent} pource que
l'alum & le crocum

le rendent spongieulx. Au contraire le mauvais sable, qui n'est

que de plastre & brique & peu meslé d'alum,
se rompt aisem{ent}

au foeu & s'endurcist dans l'eau.

Gecte s'il est possible tout à un coup.







Moules



Encores que tu gectes en plomb, les moules veulent
estre

bien desseichés, mesmem{ent} quand ils sont grands, et les

fault rougir dehors & les tenir en continuelle chaleur,

jusques à ce qu'ilz ne fument plus par dedans. Ne les

mets pas à recuire à diverse foys, mays continue

quand tu as commancé. Et ne les mects pas à refroidir

au froid <-Avecq-> car ilz se fenderoient, mays
laisse

les atiedir prés du foeu, &
co{mm}e ilz sont encores en telle

chaleur que tu as cy deva{n}t remarqué mecta{n}t le
doigt au

trou, gecte. Et quand le moule est grand, il veut plus

de temps à recuire & deseicher, & fault gecter plus chault.


