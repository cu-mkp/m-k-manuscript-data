
~~~~~~~~~~~~~~~042r~~~~~~~~~~~~~~~

Fondeur

Le moule de terre se recuit jusques à estre quelque
foys


co{mm}e rouge, car aultrem{ent} le metal
saulteroit & ne feroit rien


de bon. Et mesmem{ent} le noyau de dedans doibt estre fort
recuit


& meslé de pouldre de charbon.


Cire à cachet et empraincte

Pour les grands seaulx de cire, il fault avoir de


l’eau tiede tousjours preste &  tenir ta
cire dedans.


Mays plustot il la fault bien avoyr pestrie entre


les mains pour la rendre bien unie, car aultrem{ent}
l’eau


qui se mectroit entre deulx l’empescheroit de s’unir. Aprés


tu en empraindras ce que tu vouldras et mectras trois


ou quattre papiers dessus, & avecq un baston uni &


arrondy comme un pilon, tu la rouleras co{mm}e si tu
la voulois


polir, et elle s’attaquera au papier, qui t’aydera à


la relever du moule. Ainsy tu empraindras mieulx


que si tu la gectois fondue. Tu peulx tailler les figures


& les dorer, argenter & paindre de couleurs à
vernis & les


raporter sur un fonds de verre painct de couleurs à


tourmentine & mastic. Et si tu veulx apliquer ces planches


par incrustation, fais le avecq gomme armoniac destrempée


avecq vinagre, et tu auras bonne colle.


Pour gecter de plastre

Fays fondre de la cire, & avecq une grosse
broisse induis en le


relief dont tu veulx avoyr le cave, comme si le voulois paindre.


Et il se fera une crouste legere , sur
laquelle


tu gecteras  du plastre, pour luy donner corps et
force. Aprés,


dans le cave de la cire, tu gecteras aussy ton plastre
pour


avoyr le relief, & il se despouillera fort facillem{ent} à
cause


de la cire. Cela se practique plus pour les grands pieces


de relief entier que pour les aultres.

