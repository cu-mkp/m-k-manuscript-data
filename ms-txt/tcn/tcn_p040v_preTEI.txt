Croix des commandeurs
de Malte

Ce beau rouge clair qui faict le champ de la croix

blanche d’esmail est sang larme fine de sang de
dragon

destrempé en eau de vye ou bien laque platte
d’Inde,

qui a mon advis se faict en Flandres, destrempée avecq

tormentine claire &amp; larme de mastic &amp; posée sur
une foeille

d’argent, non pas de celle dont usent les painctres
mays

de celle plus espesse qui est brunie par ceulx qui font les

foeilles de pierrerie Av ou par les
orfevres, &amp; cella luy

donne ce bel esclat.





Letton et calamine

Les fondeurs ne fondent pas le letton en four
à vent de souflets

mays dans des creusets, car dans le four à
souflets vent &amp;
parmy les charbons, la calamine s’en yroit. A









Metal

L’estaim doibt estre pur car s’il y a du plomb il
s’en

va en fumée en fondant. L’estain meslé tient long temps

au foeu mays la cendrée le separe.







Eau fort

Si ta cornue est bien lutée il ne la fault poinct
entourner

de cendres, qui ne feroient qu’empescher de bien chasser
les

espricts. Mays quand tu luy donneras sur la fin feu de

chasse, entourne la de charbons qui plustost soient allumés
ailleurs,

comme doibvent estre ceulx du fourneau, affin qu’ilz
ne petillent

poinct &amp; ne fassent poinct de fumée. Mects lesdicts charbons

allumés aultour le corps de la cornue &amp; non pas prés du
col,

qui n’a poinct besoing d’estre si vivement chaufé. La grille

haulte où tu assois ta cornue est assés distante d’un
dour ou

demy pied de la grille basse où se mect le
charbon, car en ce

faisant il ne s’en gaste pas tant.