








Clistere



Affin que le tuyau n’offense poinct, comme les enfans

ou ceulx qui se ont les veines hemorroïdales
eminentes

ou enflées, on revest le bout du canon d’un lopin de
boyau

de poulet &amp; on le replye par le bout, &amp; en ceste
sorte

on donne le clistere.







Gect



L’estaim se retire estant espés, par ainsy il est

mieulx de le gecter tanvre &amp; d’une piece en faire

deulx puys les soulder, si besoing est. On se
sert

d’un taffetas fort pour passer le sable subtil, duquel

on couvre premierement la medaille de l’espesseur
d’un

teston.







Pour fayre courre les

couleurs



Mesle du vinaigre avecq un peu avecq du
fiel

&amp; le p mects dans une bouteille de verre;
&amp; si tu le

veulx garder long temps, mects y un peu de sel, &amp; de

cela meslés en parmy vos couleurs &amp; cela les fera

courre.







Suif d’oreille



Si tu en prens assés au bout d’un cureaureille

&amp; le passe par l’escume de l’urine qui se faict
volontiers

par ceulx qui ont mal de teste, toute l’escume se
dissipera.







Esmauls



Pour cognoistre bien leur difference et leur vraye

couleur à la chandelle, il fault mectre ta
chandelle

derriere un mirouer de cristal ou un globe ou
bocal

de verre plein d’eau, car ce jour est semblable à
celuy

du soleil.



