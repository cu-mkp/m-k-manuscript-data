








Clistere



Affin que le tuyau n’offense poinct, co{mm}e les enfans

ou ceulx qui <-se-> ont les veines hemorroïdales
eminentes

ou enflées, on revest le bout du canon d’un lopin de
boyau

de poulet & on le replye par le bout, & en ceste
sorte

on donne le clistere.







Gect



L’estaim se retire estant espés, par ainsy il est

mieulx de le gecter tanvre & d’une piece en faire

deulx puys les soulder, si besoing est. On se
sert

d’un taffetas fort pour passer le sable subtil, duquel

on couvre premierem{ent} la medaille de l’espesseur
d’un

teston.







Pour fayre courre les

couleurs



Mesle du vinaigre <-avecq-> un peu avecq du
fiel

& le <-p-> mects dans une bouteille de verre;
& si tu le

veulx garder long temps, mects y un peu de sel, & de

cela meslés en parmy vos couleurs & cela les fera

courre.







Suif d’oreille



Si tu en prens assés au bout d’un cureaureille

& le passe par l’escume de l’urine qui se faict
volontiers

par ceulx qui ont mal de teste, toute l’escume se
dissipera.







Esmauls



Pour cognoistre bien leur difference et leur vraye

couleur à la chandelle, il fault mectre ta
chandelle

derriere un mirouer de cristal ou un globe ou
bocal

de verre plein d’eau, car ce jour est semblable à
celuy

du soleil.


