







[Confitures sèches]


    



Pour faire seicher les confictures <-ayes une-> qui ne sont
liquides,

ayes une tine percée des deulx costés d’une petite fenestre
quarrée,

& par icelles passe des bastons d’une part & d’aultre,
& sur iceulx

pose un crible faict de fisselles en forme de ret. Et là
dessus

tu colloqueras proprem{ent} les vaisseaulx de tes
confictures. Et aya{n}t

mis au fonds de la tine un rechault ou deulx, couvre
la tine

avecq un linceulx en double.






Pour fayre suivre un cheval

+Il luy fault donner du pain sucré & il
cognoistra celuy

qui luy fera ce bien.

Et pour le mainctenir en bonne disposition de cheminer, <-mects
le->

fais luy prendre un bon train des le commancem{ent} du chemin
& le

continue.






Chiens

Pour les garder de mordre, il est bon d’avoir des pelottes

de gemme acoustrée co{mm}e celle des cordonniers
& leur gecter co{mm}e ilz

te jappent, & ilz mordront tellement les pelottes qu’ilz
s’empasteront

les dents & ne te pourront nuire.






Pour desguiser un cheval

Luy coupper les oreilles & la queue, & avecq de la
paille

allumée luy faire griller le poil de la teste &
ailleurs.






Bottes de foin

Par faulte de bottes, tu peux faire de la corde de foing
& t’en

entourner les jambes, & jamays la pluye ne
passera.


