Fondeur

Le metal se blanchist tant plus il est refondu, pource
que

l’estaing ne s’en va poinct, ains se mesle d’advantaige. Et
le

tenant long temps au foeu, la crasse se mange, qui est ce

qui le faict aigre. Si tu veulx chasser l’estaing d’avecq le

cuivre, aprés qu’il est bien chault, jecte y souvent du
salpestre.

Cela seul &amp; non le foeu le separe &amp; le purifie &amp; mange
la

crasse. Le metal se gecte bien net. Le cuivre est
subgect

à soufler. Mays pource qu’il est douls, cela se repare avecq

le marteau.







Medecine pour l’estomach

qui l’eschaufe et desopile le foye

Ayes

Ayes de l’absinthe en pouldre, dissoubs la en cirop
de

capilli veneris ou de confitures &amp; en fais
oppiatte, duquel

tu prendras une foys la sepmaine dans une ostie
trempée

de vin. Puys tu pourras boire un doigt de vin
trempé

suffisamment. Cela dissipe la pituite &amp; les vents qui

en proviennent. Tu peulx prendre six grains de
poyvre &amp; rapper

leur escorce de sorte quilz soient unis &amp; les avaller sans mascher.
Cela

profficte à l’estomac sans eschaufer le foye.







Foeilles pour le  les pierreries

Estant faictes, il ne les fault pas tenir dans aulcune caisse de
fer

ne de metal, car cela les faict tacher, mays en quelque
boicte de







Pour garder que les chandelles ne

degoutent et les fayre blanches

Les ayant faictes, mects dans le moule de l’eau
fresche bien

battue avecq du son qui ne soict pas du tout repurgé de la
farine,

de sorte que l’eau soit blanche. Et trempe tes chandelles là

dedans, puys les laisse seicher. Et fais ainsy deulx ou trois

fois.