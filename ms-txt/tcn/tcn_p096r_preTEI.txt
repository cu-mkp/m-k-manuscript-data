plane ronde, manchée aussy à deulx manches, puys avecq

une petite plane estroicte on la cave &amp; recure demy
pied vers

le bout du talan, et le plus court est le meilleur. Sans ce

recurement, l’espée couperoit tousjours le fourreau.

L’entrée du fourreau s’apelle l’embouscheure, &amp; dessus est

la forme du costeau.

L’arrest, qui est un bort de cuir eslevé sur le bord de
la

forme du costeau, se faict pour arrester les pendants.

Quand les estelles sont bien aplanies, on couche l’espée

dessus, &amp; avecq de la pierre noire on marque la
largeur

de la lame &amp; la longeur, &amp; puys avecq un ciseau on
coppe

le superflu. Et on y passe un ribot pour bien unir selon
la

marque.

Aprés on colle les deulx estoilles bort contre bort et tout
aultour, seulement aultant

que dure la forme du costeau &amp; non ailleurs. Et c’est pour
faire

tenir le cuir ou velours du fourreau.

Puys on mect l’espée dans les estelles. Et tout ainsy ilz

l’enchassent dans le fourreau qui est tout cousu, et frottent

ce qui est collé à droit la forme du costeau avec du
suif

pour le faire couler dans le fourreau.

Le fourreau se faict de cuir de veau ou de
mouton, tout d’une

piece celles de veau, mays celles de mouton nenny.
Ains, quand

les espées sont longues, on les faict de pieces qui se cousent

entre cuir &amp; chair, &amp; puys frottent fort la
cousture avecq un

loppin de buys pour la couvrir &amp; unir.
D’une belle peau de veau

il se tire viii ou noeuf ou x fourreaulx. Un
ouvrier en peult

aysement faire vi par jour. S’ilz sont trop espés,
on les pare

un peu avecq la plane. Et si la peau est dure, on la
trempe

dans de l’eau tiede legerement, et on ne
l’y laisse gueres. Aprés

celuy mesme qui ha faict le boys doibt adapter le
fourreau pour

estre bien faict. Il est vray que pour communes gens on en
tient

bien de touts faicts, mays ils ne se portent jamays si bien.

Quand le fourreau est faict &amp; cousu de filet noir, on le
frotte avecq

un bois de buy ou avec un linge,
l’ayant un peu induict d’huile.

Le fourreau de bonne vache est meilleur que tous et couste plus
aussy

excepté le velours. Sous le velours on mect
communement une simple toile 

ou un fourreau de mouton ou une couverture de parchemin.
Mays

le meilleur fourreau de tous est un fourreau enciré, soict de
velours

ou de veau. C’est qu’on couvre le boys d’une toile
deliée, laquelle aprés

on cire, puys on la couvre de velours ou de veau.
Un fourreau enciré

vault bien xxx sols, un de vache xx
sols. 





d’une peau de

mouton v ou vi