Pour gecter en argent

Il te fault disposer tes animaulx comme dict est et
composer

le mesme sable de deulx pars d 4 pars de
plastre, de

deulx pars de brique recuicte &amp; d’une part
d’alum de plume recuit,

et le mesler bien. Puys estant ainsy prest, et que

tu vouldras mouler, prens les trois pars d’une
escuelle

de terre où les paysans mangent leurs souppes, et
de

ce sable susdict, &amp; y adjouste de l’alum de plume pur
recuit &amp; pulverisé

dans le mortier, aultant que tu en pourras prendre
avecq

les 4 doigts et le poulse ou une petite
joinctée. Puys mesle

mesle bien &amp; destrempe avecq un peu de sel armoniac &amp;
le

reste d’eau commune + &amp; remue avec ta
pallete, que le tout

soict comme une saulce espesse ou
moustarde claire, &amp; ayant

frotté avecq le pinceau d’eau de vye l’animal, gecte
&amp; soufle

et bas la table pour croller le molle, &amp; fais
comme des aultres.

 N’oublie point d’y mectre du crocum car il garde
les moules de

fendre, &amp; si est propre

pour touts metaulx.



L’argent allié est meilleur

pour gecter que le fin,

pourveu qu’il soit

doulx.



Il fault que

l’alum de plume

soict bien pulverisé

et bien meslé.



Le sel armoniac

est amy de l’or

&amp; de l’argent.




qu’il fault plustost

mectre dans l’escuelle

que le sable, qui

se mect dans leau

&amp; non pas l’eau dans le sable



Le letton est ennemy de l’or

&amp; amy de largent.





Argent a gecter

Ce n’est poinct argent fin ains allié, &amp; qui ne vient
pas

parfaitement blanc de foeu, pource que ilz le mectent au

blanchiment aprés la fusion pour le nettoyer aussy de la
souldure,

ou de ce quand il fault attacher quelque patte
animal l’un contre

l’aultre ou reparer. C’est communement argent de
teston. Et tout argent

allié, pourveu qu’il soict douls, est bon.

Plustost que te disposer à gecter en argent, il
fault que tu ayes de la

terre dequoy qui tienne au foeu, comme
ceste terre areneuse de qu

meslée de bourre de quoy les fondeurs se servent pour
gecter

leurs canons, ou aultre bon luth qui soubstiene le foeu

pour entourner tes moules &amp; les fortifier, car il
fault

qu’ilz soient tous rouges. Il les fault aussy lyer de fil de
fer.



Que plustost que gecter l'ar recuire tes moules, tu
ayes

la mixtion qu’il fault pour faire courre l’argent.

Si les orfevres sçavoient sçavoient la matiere pour faire l’argent

faire courre leurs ouvrages, ilz l’achepteroient

beaucoup. Aulcuns l’acheptent cinq sols le
denier.



J’ay employé

de l’argent de

Capitale



Plustost que

lier luter &amp;

fortifier tes moules pour or &amp;

argent avecq la

susdicte terre,

il fault que le

gect soict faict &amp;

les souspirails,

&amp; que les moules

ayent este recuits

de bien rouges pour

brusler les

animaulx, fleurs

et herbes qui sont dedans,

&amp; les bien nettoyer des

cendres. Estant bien

nets &amp; præparés, lutes

les &amp; lies de fil de fer

et les recuisés derechef

jusques à ce qu’il soient

bien rouges.