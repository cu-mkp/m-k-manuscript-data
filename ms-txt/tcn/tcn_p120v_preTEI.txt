mange de luy mesme. Et pour l’y convier mieulx, tu
peulx bien

mectre parmy la chair &amp; l’oeuf quelque ver de
farine vif,

car il en est fort friand.





Crocum ferri

Il est excellent sinapisé sur les playes pour arrester
le

sang. Le meilleur est de limaille d’aiguilles.



Le crocum ferri

endurcist les

moules estants

recuits &amp; l’alum

de plume, tant plus

il en y a, les rend plus mols &amp; doulx.






Anatomie

Il fault escorcher l’animal &amp; le faire bouillir, ou bien

l’escorcher &amp; le mectre dans bonne chaulx vive.






Fayre courre l’argent

Si c’est pour grand ouvrage, l’arsenic &amp; le
tartre pulverisés

&amp; gectés sur l’argent fondu le font courre, Si cest
pou et

suffist. Mays pour ouvrage subtil, il y fault de l’æs

ustum, de la limaille de letton
cuivre menue, due l’antimoyne, du sublimé,
subtilement

pulverisés. Cela De cela se faict une masse qui n’aigrist
point.

Si le s plastre est bon, il n’y fault point de
crocum pour

l’argent, mays on mect plus d’alum de plume.

Il y fault aussy du sel commun fondu &amp; du
salpestre, avecq les

drogues susdictes: arsenic, tartre, æs
ustum, limaille de cuivre,

antimoyne &amp;c.

Voy le second foeillet suivant.





Sciscitatio

dubia






Un peu d’axunge

et de l’arsenic




    
    
    





Garder fleurs seiches en mesme

     estat toute l’année



C’est un rare secret &amp; qui donne du plaisir pour orner
    
les tables, chambres &amp; cabinets hors de
saison quand l’hiver
        
desnie des fleurs. Advise doncq de les ce cueillir
lorsqu’elles
    
sont en leur parfaicte vigueur &amp; qu’elles croissent. Car si tu
les
    
prenois quand leur saison passe ou qu’elles
commancent à fanir,
    
elles ne se garderoient point. Les ayant doncq ainsy choisies,
    
ayes du sable le plus maigre &amp; aride que tu pourras
trouver,
    
qui soict fort subtil comme celuy duquel les
orfevres usent se servent pour
    
user l’esmail ou comme celuy d’estampes. Mays il ne
fault pas sur
    
tout qu’il fasse poulsiere, ne qu’il demeure sur la main
ou y
    
laisse marque quand tu l’y as pulverisé &amp; puys versé.
Car c’est




Le sable de riviere lavé

par le courant des eaulx est

bon, estant passé par un linge

pour

secouer

la pou

dre.



+
        
Les fleurs se gardent aussy en leur mesme beaulté dans le vinaigre
distillé vdans un vase
                
bien sellé qui ne prene aulcun vent, qui soit bien sellé de
cire &amp; mastic. Les oeillets &amp;
roses,
        
la resideure du vinaigre commun les faict
pourrir.
        
Si le sable faict poulssiere &amp; tient
        
sur les fleurs, &amp; qu’aisement avecq un
        
pinceau il ne s’oste, il n’est pas bon.
        
Le plus maigre est le meilleur.




+

Fais que ta

boicte soict bien

joincte, affin que

le sable ne s’escoule

point. Tiens la

descouverte au

soleil, et oste la

du serain &amp; humeur

de la nuit, &amp; la

couvre &amp; garde

en lieu sec.




Que Il ne fault pas mectre

lesdictes fleurs en grands vases,

car quand on tire un il fault

tirer tout.




Advise bien de ne coeuillir pas tes fleurs

q en temps de pluye et humide, mays lors

que le soleil aura passé dessus.