
~~~~~~~~~~~~~~~133v~~~~~~~~~~~~~~~



Le soufleme{n}t et petits trous qui se


trouvent aulx moules



Cela provient volontiers quand tu gectes deulx ou trois
petits moules l’un aprés l’autre d’une mesme escuelle,
car


le dernier se gecte du fonds & plus espés de l’escuelle,
qui


volontiers soufle. Le plus cler gecte plus subtil & plus


net, pourveu qu’on soufle assés fort en gectant sur le sable


destrempé & gecté affin de dissiper ces petits bouillons.





Quand le sable


est espés gecté,


volontiers il soufle.


Chose qui n’est en despouille



Il la fault couper pour la faire brusler dans le moule,


mays couppe la avecq des ciseaux tout d’un coup affin que


le sang ne tombe sur le moule & ne fasse
crasse, qui estant


recuite est difficille à oster. Mects aprés ton moule dans


le four ou semblable chaleur affin que promptem{ent}
cela se


seche & se retire, plustost que faire crouste sur le
moule


ou moisissure.

+


Quand tu moules de
petites lesardes et que


tu veux descouvrir


la premiere partye

moulée, commance à

descouvrir les testes


& tu cognoistras


l’endroit d’icelle par


l’espingle.


Ne touche point à


descouvrir les pattes

que tu n’ayes descouvert


tout le corps, affin


que le corps desnué se

remuant ne fasse


oster les pattes de leur

place, où il est fascheux


de les remectre.


Quand tu ostes les
petites poinctes qui


tiennent les pattes,


arreste les & les presse


de quelque chose, affin


qu’en osta{n}t l’espingle

elles ne s’ostent de


leur place, ou enfin


tu les peux remectre


avecq de la cire.


Divers animaulx enlassés



Tu peux bien enlasser un serpent avecq un
lesard


qui se mordront l’ung l’aultre, ou un serpent qui mange


une grenoille ou une angroise & choses
semblables. Mays


pour ce que ses enlassements ne se peulvent bonnement fayre


de despouille, coupe ce que tu pourras & laisse le reste


brusler. Et pour faire tenir en la gueule du serpent,


qui est eslevé, une angroise qui est petite & qu’il
fauldroit


soubstenir en l’air,  à cause que la teste du
serpent se pose


eslevée, mects dessoubs l’angroise une eslevation
de terre


convenable pour la soustenir. Et si tu mects au four


le moule, l’animal se seichant promptem{ent} se
retirera


& aprés se bruslera mieulx.  Ces
enlassem{ents}


se font aussy pour couvrir la blesseure ou default


des animaulx qu’on blesse communem{ent} quand on les


prend. N’oublie pas aussy d’attacher & joindre, avecq de


la cire raportée subtillem{ent} avecq du
fil de fer chault, toutes


les parties de l’animal qui passent l’une sur l’autre ou celles


que tu vois qui n’apuyent pas bien sur la plaste de
terre,


affin que le sable destrempé ne l’enleve pas. Et c’est pour

