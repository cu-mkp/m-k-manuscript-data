








Ramollir le fer et le rendre fort

doux

Prens sublimé, chaulx vive, savon de
Venise, fiente de cheval,

un peu moings de sublimé que des aultres. Destrempe tout
cela

ensemble comme paste, &amp; en empaste le fer, &amp;
l’envelope en cella

avecq quelque meschant linge. Puys le fais recuire
jusques

à ce qu’il soict bien rouge. Ou bien laisse le soir dans
un

bon foeu jusques au matin. Il sera fort doulx pour y
bien

graver ce que tu vouldras.







Or bas d’Allemaigne,
electre

On l’appelle or de Rheim, qu’on trouve aulx
rivieres et est

or de paillelle. Les orfevres d’Allemaigne
l’ont vouleu

affiner, pensant le separer d’avecq ceste blancheur qu’ilz

cuident estre argent. Mays il demeure tousjours blanchastre,

qui demonstre que ceste blancheur est fixe &amp; n’a faulte

que de taincture. C’est electre, duquel il se peult
faire

des coupes qui demonstreront le poison.







Divers arts d’Allemaigne

Ils s’aydent fort des moulins d’eau, &amp; la
pluspart des

artisans de metaulx, d’or &amp; d’argent,
&amp; aultres, font à ces

martinets faire battre leurs grands ouvrages. Et
pour

tirer le fil de fer, ilz rougissent de grandes masses de

fer, &amp; luy ayant faict une poincte, ilz le font acrocher

ainsy tout rouge &amp; tirent ainsy promptement le
fil.







Medaille à reparer

Si tu veulx mouler quelque medaille pour te servir de
patron,

&amp; pour ceste occasion la reparer, jecte la la pluspart d’estaim

&amp; y mects abondamment de l’estain de glace pour
l’endurcir.



