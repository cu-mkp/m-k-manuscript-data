  Du canonier  Le canon tire de poincte en blanc cinq ou six cens pas. Mays non pas pour fayre batterie, pour laquelle il ne peult faire bonne execution que de deulx cens pas ou trois cens pas pour le plus, et ne doit estre plus loing. Sa balle poise communement du qualibre du roy 40 lb. Il y a canon perrier, qui poyse xxv quintals, qui sont petits canons court. C’est pour battre les cassemattes des fossés &amp; pour battre de pres. Il porte grand balle de qualibre de roy comme les aultres, sçavoir de 40 lb. Il ne porte à la culasse que l’espesseur de deux balles &amp; un quart de balle. Le devant ne porte que l’espesseur d’une balle &amp; la troisiesme partye d’une balle. Sa charge est semblable à celle des plus grands, sçavoir de xx. Et quand on les veult essayer,  il ne fault poinct pour cella qu’il la surcharge, car cella faulce la piece. Et pour la premiere foys &amp; jusques à ce qu’elle aye tiré cinq ou six pieces coups, il est mieulx de ne luy donner pas sa charge entiere, car la piece s’asseure. Et l’essay qu’on peult fayre, c’est de luy donner sa charge de xx lb de fine pouldre d’harquebus au lieu de pouldre ordinayre de canon. Et quattre bons chevaulx sont suffisans pour les trainer. Ils sont aysés &amp; de pres ilz font aultant de force comme les grands, mesmement aulx maysons particulieres &amp; petites villates &amp; forteresses de peu d’importance. Ils ne sont poinct plus subgects à se crever que les aultres, pour ce qu’ilz sont courts. Car ce qui donne grand force à la pouldre &amp; danger de se crever à la piece, c’est la longueur de la piece, pour ce que la pouldre se brusle toute devant que sortir, &amp; la l’impetuosité est plus long temps tenue contraincte en une petite longue piece qu’en une gr courte. Le canon perrier est communement de sept à huict pans de long. Il est vray que c’est pan de Montpellier &amp; non pas pan de roy, qui n’est pas usité en la fonte de canons pour les faire bons. Car le pan de Montpellier estant plus de court, les canons qui y sont plus proportionés sont plus courts aussy &amp; recompensent en espesseur ce la longueur qu’ilz auroyent au pan de roy, à quelle mesure ilz se trouveront plus longs. Mays aussy ilz seroient plus tanvres. Lea grand cano force du canon perrier pour faire batterie est de 4xx pas.  Le grand canon, à cause de la poisanteur de sa balle, ne porte de vollée que mille ou xii cens pas sans se reposer &amp; faire bon, communement, il faict iii bons.  Le canon perrier n’a pas grand portée sinon de pres.  On cognoist la bonne ligue d’une piece en la voyant. Car si avecq la verdeur qu’elles jectent sur la super ficie, elles rougissent, c’est à dire qu’elles sont composeés de suffisante quantité de rosette. Sinon elles ne sont que de metal, qui se demonstre blanchastre. Si d’elles mesmes elles ne font ceste monstre, racle &amp; tu verras.  La bonne ligue de pieces est de trois pars de rosette &amp; une de metal fin de la grosse cloche, où il y ha plus de rosette qu’en metal de petites cloches. Le metal coste communement xv lb &amp; la rosette fine xv ou xvi.  Le pan de Montpellier est de six poulces de roy, qui en en emporte deulx commungs.  Il fault, pour bien un pointer une piece, qu’elle soict aussy haulte du bort de la gueule que la culasse. Aultrement, on ne pointe pas bien.     Le grand canon, qui est pour grandes batteries, poise communement cinquante cinq ou lx quintals. Sur la culasse, il porte l’espesseur de b deulx balles &amp; ldes trois parties d’une balle l’une . Au devant, il porte ba l’espesseur d’une balle &amp; de deulx trois parties les deulx. Il est de treze ou quatorze pans de long. Mays ilz sont fort fascheux à conduire. La droicte batterie, pour avoir bien tost exploicté est &amp; battre de grande force est de d cent cinquante pas &amp; de deulx cens. Et Il est vray qu’on bat bien de trois ou 4 cens pas, mays il est besoing de luy donner plus de pouldre. Sa charge ordinayre est p de xx lb de pouldre, sa balle de 40 lb. Il fault xxv chevaulx pour le tirer. Quand on tire plus que la portée ordinayre, on y mect demy lanterne de pouldre de canon dadvantaige. Un canon peult tirer par jour 4xx ou cent coups, mays il le fault refraischir à chasque coup aprés qu’on ha tiré di noeuf ou dix coups, si la batterie est roidement continuée. Car s’il y a intermission, il ne fault pas le refraischir si souvent. Sur deulx quintals de cuivre ou deulx quintals &amp; demy, si c’est pour grands canons, on mect un quintal de metal. # Le metal se compose au commancement de huict lb d’estain sur un quintal de rosette, et encores aulx grosses cloches on ne mect que six lb d’estain fin sur un quintal de rosette pour luy donner plus grosse voix. Car tant plus il y a d’estaing, tant plus le son est clair. Sa. Pour la fonte du canon, si on fournist la matiere &amp; charbon, comme on faict communement, car les maistres n’ont pas le moyen, on donne x ou xii lb pour quintal. Et pour la mat quand le maistre fournist tout, on luy donne 40 lb, selon l’ordonnance du roy, pour quintal de grandes pieces &amp; comme canons, et pour petites pieces, L lb. Car tant plus yl y a de matiere, tant plus le maistre y a proffit. On fond un aultre sorte de canons perriers de xxx quintals qui sont plus longs que les aultres, et sont volontiers de huict pans de long, &amp; sont pour battre les deffences &amp; cassemattes, s les logeant, par trenchées, sur le bort du fossé, de nuict.  ◯  Ilz donnent de chasque costé de l’ouverture de la culasse l’espesseur d’une demy bale. Et puys ilz adjoustent aussy de chasque costé la troisiesme partye d’une balle.  Ain On luy donne deulx lanternes de pouldre à canon pour sa charge &amp; une &amp; demye de pouldre d’harquebus, &amp; aulx aultres le mesme.  # La composition des canons de France est d’un quintal de metal sur deulx de rosette. Mays ceulx de Toulouse &amp; Poncet mect iii de rosette &amp; un de metal.  La rosette à refondre est plus profictable que les chaulderons, qui s’en vont toute en crasse.  Les pieces ancienes sont composées presque de dem d’aultant d’un que d’aultre, sçavoir d’une partye de rosette &amp; d’une de metal. On cognoist ceste composition au burin. Car la matiere s’i trouve aigre &amp; le grain enlevé du burin se trouve meslé de jaulne &amp; de blanc.      Les colevrines sont grandes de batterie &amp; faussée sont de quarante quintals &amp; de dix huict pans de long. Leur balle de qualibre de roy &amp; de batterie est de 30 lb et ainsy moindre que celle du canon. Et par ainsy elle ne porte pas tant de munition, car il suffist quinze lb pour sa charge. Le canon faict plus d’ouverture à cause de la grandeur de sa balle, mays la colevrine bat plus roide &amp; passe plus viste, ayant plus de chasse à cause de la longueur. À la culasse elle porte l’espesseur de deux de ses balles &amp; lesa trois troisiesme parties d’une balle, au devant l’espesseur d’une balle &amp; de trois parties les deulx. Les colevrines servent pour battre de loing les deffences quand on ne peult commodement faire les aproches, et les canons s’aprochent de plus pres. Elles servent aussy pour soubstenir la batterie. Il fault quinze ou seize chevaulx pour la mener. Elles sont tout de mesme ligue que le canon, comme sont toutes pieces qui excedent moindres que la moyenne, car à celles là on mect un peu plus de metal affin que la fonte coure mieulx. Et sur deulx quintaulx de rosette, on mect six vints lb de metal pour les petites pieces. Elles portent de poincte en blanc 8 ou 9 cens pas &amp; jusques à mille pas si la pouldre est forte, &amp; de volée demye lieue.  Aulcuns ont inventé de charger les canons à cartuche.  Aulcuns po ne mectent pas la pouldre dans le canon tout à un coup mays à deulx &amp; à chasque fois refoulant, disant que chasque refoulement faict haulser &amp; done advantage d’un poulse. Mays cela n’est gueres asseuré pour les grandes pieces qui portent beaucoup de pouldre.  La bastarde, qui est une colevrine piece moyenne, poise trente quintals et sa balle poise xx lb xv lb et porte pour sa charge x ou xii lb de pouldre. Sa proportion est à la culasse de l’espesseur de deulx de ses balles &amp; lesa troissiesme parties d’une balle. Au devant l’espesseur d’une balle &amp; de trois parties les deux. ou Elles servent pour battre les deffences de peu d’importance comme gabions et garites couvertes d’une tour &amp; chose semblables. Elle ha de long treize ou xiiii pans, comme le grand canon. Dix chevaux la peuvent mener. Elle acompaigne fort de poincte en blanc la grand colevrine pource que elle porte petite munition.  Aulcuns luy donnent l’espoisseur de trois balles à la culasse, &amp; au devant de deulx balles.  La colevrine bastarde poise 35 quintals &amp; ha de longueur xxv pans. Elle porte trois balles à la culasse &amp; deulx devant. Sa balle est comme de la piece bastarde, pesant xv lb. Ce sont pieces de plaisir qui s ne se menent pas par charroy, ains sont pour les deffenses des villes. Aulcuns en font de xxvii ou xxviii pans de longueur, comme est la Vache de La Rochelle. Mays à telles pieces, on donne renfort à la culasse comme de trois balles. Elles peuvent porter de volée environ une lieue &amp; demy lieue de poincte en blanc. Sa charge est comme de la bastarde. Et si on veut tirer à quelque cavallerie bien loing, on augmente un peu de pouldre. Aprés la balle il suict une queue de fumée qui de conduit ta veuee jusques là ou la balle va. Cella s’entend du canon et de la colevrine et non des petites pieces.      La moyenne poise 18 quintals &amp; tire xii pans de long. Sa balle poise huict lb ou 9 &amp; sa charge est de six livres de pouldre. Et pour À la culasse elle porte trois balles d’espesseur, &amp; au devant deulx. Elle est plus propre pour la deffense d’une ville que pour batterie. Touteffoys on luy mene parfoys, ou pour rompre quelque barricade ou pour soubstenir la batterie aprés que les canons ont tiré, pour empescher que les assailis ne se remparent aprés que les canons ont joué ou tiré. Quattre chevaulx la peuvent conduire. Elle porte de poincte en blanc huict ou noeuf cens pas &amp; presque aultant que la bastarde.  Aulx canons &amp; grosses pieces on donnen aultant de pouldre qu’est le diametre d’une balle &amp; demye, à laquelle proportion vient l’escusson. Aulx moyennes pieces, comme pieces de campaigne &amp; celles qui suivent en amoindrissant, on leur donne de pouldre l’espesseur de deulx balles. Au passevolant &amp; aultres suivantes en bas, on leur donne de pouldre l’espoiseur de trois balles. En general on charge toutes pieces jusques à l’escusson. On charge avecq lanterne toutes pieces despuys le canon jusques à la piece de quattre quintals, de char et leur donne l’on deulx lanternes de pouldre à canon, ou une &amp; demye de pouldre d’harquebus. Aulx plus petites, on ne leur donne qu’une lanterne, &amp; celles d’un quintal se chargent avecq une petite charge.  La piece de campaigne poise dix ou douze quintals &amp; ha dix pans de long ou 12. Sa balle poise vi ou vii lb &amp; sa charge est de 4 lb de pouldre. À la culasse elle ha trois balles &amp; deux devant, comme ont toutes les pieces moindres que la moyene. On leur donne plus de culasse pource que on les faict plus longues à la proportion, et aussy qu’en une maison ou ailleurs on en tire plus souvent que des grosses pieces. Leur qualibre aussy est petit, qui leur faict donner 3 balles à la culasse. Elles servent pour suyvre promptement un camp &amp; pour la deffense des villes &amp; maisons, les mettant sur les murailles ou sur une tour. Il fault trois bons chevaulx pour la conduire.  Le passevolant poise vi quintals, ha de long huict ou noeuf pans. Sa balle poise deulx lb &amp; pour sa charge une lb &amp; demye de pouldre. À la culasse il ha trois balles &amp; deux de devant. Deulx chevaulx le peuvent mener, car un cheval seul ne se mect pas à mener une piece. Il sert pour la deffense des maisons ou pour mener parmy l’infanterie, pour rompre un reng de cavallerie.  Le faulconneau poise 4 quintals, ha de long x pans. Sa balle poise une lb &amp; un quart, sa charge est demy lb de pouldre. À la culasse trois balles, au devant deulx. Pour le mener, deux chevaulx, combien que telles pieces ne se meuvent gueres, d’aultant que il ne servent que pour les maisons. Celles qui se charrient ou pour batterie ou pour combat assigié sont canons, colevrines, bastardes moyennes &amp; pieces      de campaigne. Le faulconeau se charge avecq lanterne, et ne luy donne l’on communement qu’une lanterne. Aussy y a il d’aultres faulconeaulx de trois quintals, qui tirent noeuf pans de long. Leur balle poise demy lb. Leur charge est un quart de pouldre. Il se charge ou avecq lanterne, mays plus communement avecq une charge. À la culasse 3 balles &amp; 2 devant. Aux petites pieces qui viennent en amoindrissant par dessoubs 3 quintals, on leur donne bien 3 balles &amp; la douziesme partie d’une balle à la culasse, &amp; en ostent quelque fois sur le devant pour faire ceste addition à la culasse, selon la longueur que l’on leur baille.  La force de la piece est au droict des tourillons, qui est le despart que faict la pouldre allumée.  La force d’une berche est aux maslees  au derriere de la culasse.  Double mousquet poise 2 quintals, tire sept pans de long, porte balle un quart de lb ou un peu moings. À la culasse 3 balles, deulx devant. On le charge tant de pouldre que de balle jusques à la cime de l’escusson, qui peult revenir en ces petites pieces à 3 ou 4 balles pouldre d’harquebus. Car si on employe pouldre de canon, on les peult charger de l’espesseur de c cinq balles.  Il fault entendre en tout cecy de balles de fer. Quand on tire balle de metal, on surcharge d’un quart de lanterne, pource que si la balle de canon poise 40 lb, celle de metal poise lx lb Aussy prend on la mire plus hault tirant balle de metal. Car si on tire de balle de fer de fer de poincte en blanc, on prendra six lignes plus hault, tirant balles de metal. La balle de metal faict alliée de cuivre, affin qu’elle ne soict frangible, faict bien plus d’execution battant de pres que celle de fer. Mays celle de fer bat plus royde de loing.  Mousquet simple poise un quintal, a six pans de long. porte balle poisans  qu On n’a pas d’esgard à celles cy qui sont moindres de deulx quintals, qui portent volontiers balles de plomb un à la pesanteur de la balle mays au qualibre. Touteffois ceulx qui peuvent avoyr balles de metal ou de fer font mieux pour ce que elles feront plus de faulcée que six de plomb. Sa charge est jusques à l’escusson, sçavoir de l’espesseur de 4 balles.  Harquebus à croc poise lx lb, sçavoir la grande ha de long cinq pans, sa charge est jusques à l’escusson, sçavoir la longueur de 4 balles, porte balles de plomb, est pour la deffense des maisons. De ces harquebus à croc &amp; grandes &amp; petites on faict les orgues, qui sont ou propres pour un assault &amp; dehors &amp; dedans la place. Elle se fondent separement comme pour servir à aultre usage que d’orgues. Voy le foeillet suivant 4e marqué      