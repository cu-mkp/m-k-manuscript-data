






Pour donner couleur de toute

sorte de metaulx au boys & aultre chose

P{renés} pierre de touche & pierre ponce,
aultant d’un que d’aultre,  & les broyés ensemble &
destrempés avecq colle de retailles

plus forte que pour paindre & peignés en ce que vous vouldrés.

Estant sec, frottés ceste couche de quelque metal que ce
soict

puys le brunissés.





Contre la colique venteuse

P{renés} une douzaine de noix communes
seiches & l’une aprés

l’aultre gectés les en un bon brasier où elles se puissent

enflammer & les tirés avecq des pincettes et les
laissés

ardre & bien esprendre en l’air, et les estaignés dans

un verre de bon vin. Aprés laissés froidir le
vin et le

coulés & en versés la moictié, car six noix
estainctes

sont pour une dose. Excellent remede contre la suffocation

de matrice.





    Pour oster la douleur de la G.

P{renés} demy lb de marquasite dorée &
jaulne subtillem{ent} pulverisée,

demy once de storax, 4 lb d’urine,
incorporés bien tout

ensemble peu à peu dans un mortier, puys faictes bouillir

bien fort tout ensemble. Mays il fault que le pot soict
bien

couvert affin que la fumée n’exhale poinct. Aprés distillés

l’urine <-cest-> imbibée & separée par inclination en
un alembic

bien luté & couvert d’un chapiteau de cuivre, &
imbibés un

linge de ladicte eau & l’apliqués tiedement
sur la douleur.





Contre gonhorrea

Aquæ fabrorum antiquæ lb i.,
boli Armeniæ in <-tel-> tenuissimum

pollinem redactæ ℥.i., mellis
co{mmun}is ʒ.iii. coquantur ad
mellis

despumationem. Tum refrigerata colentur cum forti expressione

& de colatura utatur per injectionem.


