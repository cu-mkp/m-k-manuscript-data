








Paindre herbes de metal

Si tu as haste, il sera mieulx que tu destrempes tes couleurs

à gomme point trop espesse <-ou-> car l’huile est
long à seicher

et coule s’il est couché cler, co{mm}e les herbes requierent.
Et si tu

veulx encores avoir promptem{ent} faict, destrempe
ta couleur avecq de

la glaire battue avecq de la pelure de figuier,
et bien tost

ton ouvraige sera sec. Mays couche cler.







Pour santonique

Ce blanc blafart de ceste herbe se faict de vert de
terre,

de blanc de plomb ou ceruse, d’un peu de massicot
et scudegrun,

et de cendré d’azur. Mesle & compose ta couleur selon
une

branche naturelle que tu auras.







Couleur de vipere

C’est le plus beau serpent qui se puisse mouler, à cause
qu’il ha

fort belles escailles, & rudes & transparentes. Sa couleur
naïfve

se faict avecq de bon verdegris fort broyé avecq de bon

vinaigre, s’il est de plomb ou d’estain. Et s’il est
en quelque

endroit plus obscur, parfume ceste premiere couleur de
soufre,

co{mm}e tu sçais. Et s’il fault esclarcir et blanchir,
co{mm}e soubs

la gorge, frotte d’un linge rude. Le masle gecte
par sa nature,

qui est au fondement, quand il est fort pressé, une petite masse
co{mm}e une

demy balle d’harquebus faicte en genitoires et toute

plaine de aiguillons fort veneneu[lx].





+

Mects un peu de

metalline dans

[t]on estein & ton

lesard semblera

d’argent.







Roses moulées

Elles sont malaisées à mouler à cause que les foeuilles sont
fort

subtiles & foibles & doubles. Mays pour <-obl-> obvier à
cela,

il les fault oindre d’huile de froment, qui est fort
desicatif.

Et estant bien tost sec, il affermist & roidist les foeuilles pour
les

pouvoir distinguer & soustenir le sable destrempé. Le mesme se

faict aulx mouches, aulx pensées & semblables
choses delicates,

aulx fleurs de caprier.


