
~~~~~~~~~~~~~~~132v~~~~~~~~~~~~~~~


de soy mesme. Quand il commance à rougir, il l’est bien tost


partout. Mays advise bien par le gect qu’il le soit au


fonds & qu’il ne paroissse rien de noir.


Sable commun de mine

En chassis si on gecte chault il soufle, partant


il ne le fault que desseicher.


Crocum ferri

L’ayant  passé par le vinaigre & rougi au
foeu, je


l’ay faict broyer subtillement sur le porphire, jusques
à ce


qu’il ne se cognoissoit sur l’ongle aulcune asperité.
Puys


je l’ay destrempé en fort bon vinaigre, &
l’y ay laissé


deulx ou trois jours, le brouillant plusieurs
foys chasque 
jour. Enfin je l’ay faict bouillir, & faict rougir

pot & crocum tout ensemble dans le four
à vent. Il est


revenu en masse toute oeillettée, mays qui se pulverisoit


fort subtillem{ent} entre les doigts. J’en ay
mis dans le
sable la moictié aultant que d’alum de
plume. J’ay


destrempé fort cler le sable & en ay moulé une fort


petite lesarde qui s’est moulée fort net &
delicatem{ent} & fort


subtillem{ent}. Le crocum ferri ne
rend point le moule plus


dur, mays il l’affermist. Et quand ton moule est douls


& gras en le grattant de l’ongle, c’est signe que
le crocum


est bon, bien subtil & bien præparé. La quantité ne peult


gaster le moule, pource que c’est l’amy de l’or. Et croy
que


l’argent y viendroit bien. Et que le moule par son
moyen


ne se fend poinct. Fais le de limaille
d’aiguilles.


        
J’ay essayé que les
moules où il est meslé

        
ne se fendent poinct au recuire,

        
& par ainsy ne font point de baves.


        
Il se faict mieulx

        
avecq vinaigre

            
distillé.



On en peult bien


mectre parmy les
moules où tu veulx


gecter argent, car


il affermist les
moules et tu le trouveras


en grattant un peu


plus rude que l’aultre


où il n’y en ha poinct.


Il faict mouler fort net.



Cestuy cy est propre


pour tous moules


& les garde de


rompre & crever au


foeu. Et pour


medailles plattes


il soubstient


plusieurs gects.


Celuy de limaille


d’acier & d’aiguilles


est plus rouge &


meilleur.


Dorer animaulx gectés


d’argent

Tu les peulx dorer d’amalgame sans que les
traicts


aulcunem{ent} se gastent s’ilz sont d’argent.

