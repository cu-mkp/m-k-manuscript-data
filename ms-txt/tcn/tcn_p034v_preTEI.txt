








Pour fayre fondre ou transmuer

une bague mise dans une boitte









Ayes une boitte de buys rayée à cercles comme tu
voys, dans laquelle

entrera une aultre petite boicte fort à l’ayse,
comme celle que tu voys marquée

B, et fais qu’elle ne touche pas le fonds de la grande marquée A,
mays

qu’il y aye quelque distance. Il fault aussy que ce qui entre
dans

la grande boicte soict bien uny, mays que le bort soict faict à
cercles

affin qu’estants joinctes il semble que ce soict une mesme
boicte.

Il te fault aussy avoir un couvercle de cuir rond de la
longueur

de la boicte, comme tu voys marqué C, qui entre bien à
l’aissse &amp;

entourne bien lesdictes boictes ainsy mises l’une dans
l’aultre.

Et plustost que faire ton jeu de passe passe, il fault que tu

mectes au fonds de la grande boicte de la pouldre d’or
ou

d’argent ou du mercure amalgamé avecq argent, et puys
poses

la petite boicte marquée B dessus. Aprés, tenant la
boicte avecq

le doigt indice dessus, tu la presente, et ne voyant
que le fonds de

la petite boicte marquée B, on y mect une
bague ou chose semblable.

Ce faict, posant ta boicte sur table, tu la couvre de
la boicte

de cuir, et faisant les mines requises tu osteras la
boicte

de cuir, &amp; sans monstrer le dedans la poseras sur la
table

&amp; feras recognoistre la bague au mise au fonds
de la petite

boicte marquée B. Puys tu remettras doulcement la boicte de
cuir,

&amp; aprés avoyr dict
inhonorificabilitidinitadtudinibus, tu prendras

avecq les deulx doigts l’extremité de la boicte de
cuir avecq la et,

la serrant plus que de coustume, tu d enleveras pe
quand &amp; quand

la petite boicte qui est dedans &amp; qui contient la
bague, &amp; mettras

doulcement le tout sur la table, puys verseras la
pouldre ou

amalgame qui est au fonds de la grand boite, puys
remettras

la boicte de cuir avecq celle qui est dedans
comme elle estoit au

commancement. Puys, ostant la boicte de cuir
sans oster la petite,

tu monstreras la bague qui est au fonds, revenue en son
premier

estat, tenant le doigt indice sur le bord de la boicte
affin qu’elle

ne coulle.



