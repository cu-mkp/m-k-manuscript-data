
~~~~~~~~~~~~~~~086r~~~~~~~~~~~~~~~


de la matiere de poelone meslée d'une bossette qui est
potin.


Et auparavant j'avoys tellem{ent} recuit mon chassis
moulé, ores

à la flamme de mon forneau, ores mectant des
charbons


allumés dessus, qu'il estoit venu co{mm}e rouge. Je l'ay
laissé


refroidir et ay gecté. Il est venu fort net de relief d'un


costé & cave de l'aultre, tant figure que les l{ett}res. Il
est


vray que la matiere estoit blanchastre, co{mm}e quasi
metalline,

mays c'estoit à cause du potin. J'ay faict un aultre gect


de matiere de poelonne seule dans mesme sable, mays non


pas si recuit, il n'est pas bien venu.

Despuys j'ay moulé d'os de pied de bœuf bruslé,
pulverisé


& tamisé par un double tamys, & humfort humecté avecq
glaire d'oeuf ou vin bouilly avecq racine d'orme.
J'ay


mediocrem{ent} frappé dessus en moulant. Ayant deffaict
le


ouvert le chassis, je trouvay que les figures n'avoient
point


despouillé net, & laissoient les moules co{mm}e
farineux, & s'esmiant.


Je les humectay dadvantaige le sable d'os de sorte
qu'il


faisoict bonne prise en la entre les
doigts, et en ceste sorte


je moulay net avecq bonne despouille. Et encores qu'il semblast


que l'os pulverisé fust grossier, si est ce qu'y gectant
matiere


de poelonne, il me raporta mes figures fort nettes. Il est


vray que j'avoys fort fort recuit mon chassis, il ne


soubstint qu'un gect. Je trouve que quand un sable est


tellement subtilié qu'il se rend dansse co{mm}e ceruse
& uny co{mm}e


sans le cognoistre aride, rare, areneulx & co{mm}e
spongieulx, qu'il


moule bien net, mays il ne reçoit pas si bien le metal
co{mm}e s'il


estoit poreulx pour supper la matiere. Ains, estant gras & uny,


il soufle & ne reçoit point les traicts subtils. Je croy
que


le secret de bien gecter gist de trouver un sable qui


reçoive bien le metal, l'un pour le plomb, l'aultre pour
un


aultre, car chascun en ha son particulier. Qu'il soict moulé


à l'aise & curieusement, puys laisse faire compaction de soy


mesme quelques jours, si tu en as le loisir. Et aprés le faire


tres bien recuire, non à coup ne à grand foeu, mays peu à peu,


aultrem{ent}, il s'esmie & ha tousjours quelque deffault.
Enfin


il fault que tu gectes le cuivre ou letton ou les aultres
grands


metaulx fort chauls, & s'il est possible en grande quantité
de


matiere, qui contient beaucoup plus de chaleur que petite quantité.


Il fault que le chassis soit froid & que tu gectes à coup.
Lutte


tousjours l'entrée de ton chassis, car le metal,
touchant le fer ou metal



Cest os veult


estre fort pilé


dans un mortier,


et ne veult pas


estre fort recuit


pource qu'il s'esmie.

