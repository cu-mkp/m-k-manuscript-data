
~~~~~~~~~~~~~~~110r~~~~~~~~~~~~~~~

Mouler

Tu pourrois bien mouler sur la chose et animal desja
gectée, mays il ne 


vient jamays si bien que sur le naturel, avecq lequel tu peulx


faire quattre ou cinq moules.


Rocher & grotte

Il fault piler des marchasites blanches & jaulnes &
diverses


sortes de mines, & puys les bien laver, affin que la
partye


terrestre & pouldreuse se nettoye & qu’il ne demeure que le


grain luisant de la mine, de laquelle tu saulpoudreras


ta roche premierem{ent} couchée de colle forte,
si ta 
grotte n’est point pour fontaine & pour
toucher eau, et


tu auras un bel ouvrage.


Serpens

Quand ils se sentent pris, ils ne mordent gueres, & n’ont
pas


grand vertu de nuire si ce ne sont fort grans serpens. Le


principal est de se garder d’estre mordu plustost que l’avoir


prins, et luy ayant mis le pied dessus au plus prés du
col


qu’on peult, il le fault prendre le plus prés de la teste, car


il ne sçauroit mordre s’il n’a moyen d’alonger le col & faire
un


tour sinueulx & oblique, & ne  peult nuire de
droicte attaque,


co{mm}e aussy il ne sçauroit marcher de droict aller, ains
entortilé


en forme de S. J’ay veu que celuy qui m’aprist à les
mouler


n’en faisoict aucun compte, & m’asseuroit n’y faire aultre
subtilité


sinon qu’en le prenant, il le tiroit un peu pressé & acaché par


le col, & le faisant passer soubs le soulier, il l’aplatissoit de
telle


sorte qu’il rendoit  par le fondem{ent}, qui
est à cinq ou six
doigts du bout de la queue, tout ce qu’il avoit de
meschant


et veneneux dans le ventre, qu’aprés cela il n’ha point force


de mordre, et si par cas fortuit il mordoit ou rejectoit


par le fondem{ent} quelque ordure, il ne faisoit que
creuser


la terre avecq un costeau & y ensepvelir
sa main dans la
terre fresche & humide, laquelle apliquée fresche
 sur


la partie infectée en tire tout le venin, sans aultre
chose.


Aultant est il du venin du crapault, que j’ay veu
experimenter.



Dans trois,


il est presque


aultant


maigre qu’il


sera aprés s’il


ne mange poinct.


Le mouler le


plus tost aprés


qu’il est pris


est le meilleur,


deva{n}t qu’il


s’amaigrisse.


Il ne le fault


faire mourir


qu’un quart


d’heure deva{n}t


que tu veulx
mouler.

