








Pour dire a quelqu'un que tu luy <-monstreras->

enseigneras une chose qu'il ne sçait pas

ne toy aussy

Ayes une fisselle ou petit baston et prens la
mesure

despuys le bout de l'oreille jusques au bout de son
nes,

puys luy fais voir. Ainsy tu luy enseigneras ce que tu

ne sçavois pas ne luy aussy.







Pour fayre soubstenir un seau d'eau

sur la poincte couchée de trois cousteaulx

sans toucher à terre









Selon la force de tes costeaulx, ou de cuisine ou de
table, tu feras

soubstenir un grand pois sur leur poincte couchée & disposée en

triangle trenchant contre trenchant, co{mm}e tu vois, & ilz
ne toucheroient

poinct à terre. Et si, les ayant ainsi disposés, tu les tournes de

l'aultre part sans les desjoindre, les bouts des manches
pourro{n}t

aussi soubstenir poix sans toucher à terre. Tu peulx bien aproprier

cella à aultre usage avecq des piques, avecq des
soliveaulx,

ou faire promptem{ent} un trepied au camp avecq trois
poinctes

d'halebarde. Si le tranchant du costeau marqué A regarde
de la

droicte à gaulche, le bout des manches se leveront, mays si

le tranchant du mesme costeau regarde de gaulche à
droicte,

les poinctes s'esleveront.







Pour faire bouillir sans foeu dans de l'eau

froide un oeuf

Vuidés un oeuf par les deulx bouts si bien qu'il ne demeure
rien dedans,

puys l'emplissés de chaulx vive & de soufre vif, puys
estoupés les

trous de cire & le mectés en eau de sorte qu'il nage
deulx ou trois

doigts.







Pour faire sortir les connils d'un
terrier

Prenés du brassier dans un pot, & ayant mis du
soufre dessus,

mettés le dans les terriers & le bouchés de quelque
legiere chose.


