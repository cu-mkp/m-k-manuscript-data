







Gect en chassis

Le mesme sable qui ha servi aulx noyaulx recuits, composés

comme dict est de plastre, brique &amp; alum
de plume, est excellent pour

jecter en chassis, et l’ay ainsy experimenté: j’ay pilé les
lopins

qui estoient provenus des moules de noyau dans un
mortier en trainant

le pilon, pource que ce sable est fort doulx. Je ne l’ay poinct
passé

par le tamis, pource que l’alum de plume meslé parmy,
qui donne

liaison, n’y passeroit pas, mays j’ay subtilié sur le
mabre ce

qui me sembloit trop grossier. Et l’ayant ainsy præparé, je l’ay

humecté avec de l’eau de sel armoniac, faicte d’aussy
gros

de sel armoniac comme deulx noix, dans
une bouteille d’eau commune

de telle grandeur qu’une bouteille dans laquelle on faict
bouillir

de la ptilsane ou dans un bon pot d’eau,
que tu trouves d l’eau

mediocrement salée. J’ay meslé parmy leau de
demy verre de

sel armoniac, deulx ault deulx au t
cueillerées d’argent d’eau de

vye. J’aAyant ainsy humecté le sable de façon qu’il
faisoict bonne

prise, s’esmiant touteffois aisement, j’ay saulpouldré ma medaille

avecq du charbon pulverisé avecq une lime pour la
desgraisser

d’huile &amp; tout aultre graisse, qu’il fault bien eviter
car cela feroit

garderoit de bien despouiller. J’ay souflé ma medaille &amp; l’ay
moulée, et

la femelle du chassis estant remplye,

j’ay marqué &amp; faict une ligne sur le revers de la &amp;
bort de la

medaille &amp; sur le sable prochain aussy. Affin que le second

chassis s’em prene empraincte là dessus pour denoter
la place

pour faire le gect, Ayant remply la femelle du
chassis estant

remplye, j’ay descouvert le contour de la medaille, et ay
poncé

de charbon pulverisé tout ce costé, et puys ay remply le
masle

de sable. Ayant fai J’ay separé le chassis, et n’ay
poinct

frappé aulx coings de la d medaille pour la faire
despouiller,

pource que cela estonne le sable &amp; le faict esp esmier,
ains j’ay

frappé au revers du chassis tenant l’endroit de la medaille
en

bas, et elle ha moulé fort net. Si elle n’eust ainsy despouillé,

j’eusse attendu de l’oster jusques à ce que les chassis
fussent

esté desseichés au foeu. J’ay allumé des un rang de
charbons

entre deulx petits trepiés de fer en la forme que tu
vois, et ay

mis le dos des &amp; revers des chassis dessus &amp;
l’empraincte en

hault, pource qu’en ceste sorte ilz se deseichent doulcement.
Et si, par cas

fortuit, pour estre trop humectés, il se fendent, c’est au dos, qui

pr prend plus aprement le foeu, &amp; l’empraincte demeure
sauve &amp; entiere.



Pour mieulx, il fault recuire le

sable qui ha servi au noyau

plustost que s’en

servir en chassis,

jusques à ce qu’il ne se

retire plus.



Excellent sable


Ayes un peu du

mesme sable, le plus

subtil que tu pourras,

pour en couvrir la

medaille.







Pour medailles &amp;

choses plattes, la vraye

chaleur du plomb &amp; estain,

c’est quand il est fondu doulcement.



Note que j’ay emply le

chassis plustost que

presser, et n’ay poinct

frappé, ains l’ay pressé

de la seule force des

mains pource que le

frapper faict gaulchir.

Asseure bien ton chassis,

qu’il ne varie point,

&amp; si dessoubs tu y

mects du sable humecté

il n’en tiendra que plus

ferme.



Fais le gect qui ne soict

pas trop espés pour

ne charger pas la

medaille, mays si

large vers la medaille

qu’il embrasse

la tierce partye.

N’oublie pas

les souspirals.


        

        
    

        

    


Desseicher les chassis,

c’est les priver d’humidité,

qu’ilz ne fument plus

estants neantmoings

bien chaults.




Recuire est rougir le chassis, ce qui se faict pour
l’or &amp; pour l’argent.





