










bon &amp; propre à mouler. Car s’il est gros, passe le par un
tamis,

et s’il n’est encores assés subtil, lave le, &amp; comme
l’eau sera un peu

reposée, vuyde celle qui est encores trouble en quelque
vaisseau

à part. Le grossier s’en yra promptement au fonds du
premier

vaisseau, mays celuy qui sera provenu de l’eau trouble
mise

à part, ayant faict residence, se trouvera fort subtil. Et

lors, s’il n’a assés liaison, broye le bien sec sur le
porphire,

&amp; tu le rendras impalpable &amp; qui aura liaison comme
de la

croye. Puys, s’il te semble, tu le recuiras &amp; derechef
le

broyeras &amp; mesleras avecq des sels, ou linge ou
foeultre bruslé,

ou cendres de papier &amp; choses semblables lavées.




Terre fondue des potiers

Broye le dans un mortier moulin de
moustarde avecq de l’eau &amp; le

rends impalpable, desseiche le &amp; aprés l’humecte avecq

eau sel qui donne force àu touts sables pour
soubstenir

plusieurs gects.





Orangers

En Italie, ceulx qui sont aulx pays plus froids,
comme la

Lombardie, font des caisses quarreés de bois, un peu
plus

larges au fonds qu’au hault, et y apliquent des boucles

aulx costés pour les transporter avecq des leniers, ainsy

qu’on porte les gouteus, à cause que les roues avecq lesquelles

on les pourroit faire rouler gastent les allées des
jardins.

Et de deulx ans en deulx ans, ilz n’oublient pas
d’ouvrir les

costés des caisses pour roigner &amp; couper dextrement, avecq
la terre,

les extremités des racines des orangers, pource que
aultrement,

comme elles trouvent le boys, elles se reserrent &amp;
replient en elles

mesmes &amp; se deseichent par les bouts, &amp; feroient mourir
l’abre.

Mays comme elles sont roignées, il leur demeure espace
nouveau

cos pour s’estandre, sans trouver la resistance du boys qui
les

gehenne. Et croy que, pour cet effect, il seroit bon de joindre

les costés des caisses avecq des vis &amp; non avecq
clous, affin

de n’esbranler point la terre quand on les ouvre.



