








Pour faire couleur d’or fort belle

& de peu de d’espance

Premierement prenés escorce d’oranges bien jaulne,
&

les nettoiés bien du blanc qui est dedans, & les

pulverisés tres bien <-et-> en ung mortier
bien net. Et prenés

aultant de souffre, & broyés tout ensemble, et mectés le

tout en une fiolle de verre, & les gardés en la
cave ou

au{ltr}e lieu humide par l’espace de huict ou dix
jours. Puys

quand en vouldrés user, fault le chauffer et en user où

vous vouldrés, & vous verrés une fort belle coulleur.







Pour faire goumiche noyre 

Prenés de la colle, & la destrampés aveq du
vinaigre,

& la faictes fondre, et qu’elle soit bien claire. Et prenés du

noir de lampe ou au{ltr}e noir & le destrempés
ensemble,

puys le posés sur boys.







Pour la blanche

Fault prandre de la cire blanche aveq de la
ceruze,

et fondés le tout ensemble, & le couchés sur boys ou

au{ltr}e chose.







Pour dorer sur fer ou

estaing

Premierement il fault laver ce q{ue} l’on veuld dorer

dedans lye de vin, et puis de rechief le laver aveq du
vin

blanc, et prandre trois onces terra merita &
choppine de

vin blanc, et faire bouillir les matieres l’espace de
demye

heure & poser vos couleurs sur v{ost}re
fer ou estaing ou au{ltr}e,

et puys le laissés secher sur un pappier, & ne
mectre

poinct la main en vos matieres.


