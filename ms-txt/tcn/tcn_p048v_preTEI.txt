






Extraction de regulus

℞ une lb d’antimoyne, demy
lb savon noer et demy lb

de tartre de Montpellier. Le tout pulverisé, fault
faire

bouillir dans un pot de terre verny à grand foeu en
remua{n}t

le tout souvent avecq une broche de boys ou de
fer & ledict

savon se consumera et bruslera, et le restant demeurera
co{mm}e rouge,

et fauldra que cella se diminue pour un tiers. Puys fault

gecter cella sur le carreau, et sera noirastre. Ce qu’il
fauldra

par quattre ou cinq foys fondre et verser sur le quarreau

en platte. Et lors aurés le regulus tiré de
l’antimoine.

Aultres pulverisent l’antimoine & le meslent avecq
salpestre

& tartre pulverisé, aultant d’un que d’aultre, &
ayant faict rougir

un pot ou crusol en mectent un peu à chasque fois
& <-se-> tournent

le dos de peur de la fumée. Et continuent ainsy jusques à ce
que

tout y soict mis. Et fortifient le foeu jusques à ce que tout soit

bien fondu & le refondent plusieurs foys.




Plomb, estaim

Ilz s’esgrissent estant souvent ou long temps remis à fondre

et s’espessissent et se bruslent, de sorte que mesmes quand on

font un saulmon, l’estaim s’espessit au fonds si en gectant on
ne

le remue souvent. Il est mieulx pour gecter de fondre peu de

plomb <-& le-> ou d’estaim & le
<-remuer-> renouveller à chasque fonte.

L’antimoyne les rend frangibles. L’estain de glace
les

blanchist. <-On-> Les pintiers mectent <-sur
lestaim fin-> une lb d’estaim

de glace sur un quintal d’estain fin & deulx
lb & demye ou

trois lb de cuivre rouge & doulx de chauldron, qui
est

meilleur que le letton. Il y a estaim fin & doulx
& estaim

aigre. L'aigre se gecte en grille par les

pintiers pour

mieulx le vendre. <-O-> Ilz viennent mieulx & plus net en
moules

de pierre qu’en moule de cuivre pource que
le cuivre est gras

& attire sinon qu’on chaufe fort le molle, o[u]
qu’on gecte

grand ouvraige. Trois quarts de plomb sur une
lb d’estaim

doulx faict une ligne fort liquide & propre au gect & qui
ha

lustre comme mirouer. L’axunge de verre les esclarcist.

Et toutes choses qui esclarcissent fort les metaulx & leur
oste

l’espesseur & nature dense & les rend <-comme-> liquides
comme eau,

les rend propres au gect, car c’est l’espesseur qui les garde de

courre. L’estaim doulx est plus uny <-com-> que
l’aigre, qui est plus

blanc et semble estre bruny co{mm}e un mirouer.



Pour bien allier l’estain & le plomb, il en fault
fondre un tout seul

et puys y mesler l’aultre à petits lopins à chasque foys, et le

gecter souvent sur le mabre ou quarreau.
Et lorsque tu le verras

venir bien uny <-co{mm}e-> & luisant
co{mm}e s’il estoit bruny, il est bien. Car

quelque foys il vient taché pour trop de plomb & quelque foys
pour

trop d’estaim. Il y a de l’estain qui porte plus de
plomb l’ung que l’aultre.

L’estaim commun est celuy qui est meslé de plomb.

