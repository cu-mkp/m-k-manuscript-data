
~~~~~~~~~~~~~~~099r~~~~~~~~~~~~~~~


La terre ou sable mouillé ou broyé avecq eau veult
estre


plus recuit que le sable.

Le letton de chandelier n’est pas pur car on y mesle


de la limaille & du potin.

Le letton veult estre gecté plus chault que le
cuivre,
quod non credo.

Il ne fault pas, pour gecter curieusem{ent}, prendre
tous
metaulx aliés, mays les prendre purs & les mesler.

Le fer ne s’accorde gueres a gecter dans l’ung du
cuivre


ou letton.



Il est mieulx de mouler tout d’un sable, soict en chassis


ou noyau, qu’en divers meslés.




Il fault recuire,


à foeu decharbon


qui s’allume de


soy mesme, le crusol


une ou deulx heures
 avecq la


matiere dedans,


et puys soufler


& couvrir le crusol


de gros charbons


& la gueule du
fourneau de briques,


et laisser consumer


deulx ou trois


mises de charbon


qui  remplissent


le fourneau par


dessus le crusol.


En fin donner foeu


de chasse, & co{mm}e


la flame sera fort


blanche & que la


matiere sera en


bain liquide co{mm}e
eau & gectant des


flammes de bleu


pasle, gecte.


Le secret est de


gecter bien fort chault


& à coup.

Sable blanc maigre sans liaison se rend fort


propre pour le gect, & ayant corps, se tu le broyes fort


subtil sur le porphire ou le calcine, le rougissant
plusieurs


foys au foeu, & estands en vinaigre ou subtilies
avecq l’eau


co{mm}e tu sçais. Il moule aussy fort net en noyau,
co{mm}e j’ay


experimenté. Mays ne le destrempe pas avecq eau sel si tu


le veulx promptem{ent} recuire, car le sel bouillonne au
foeu


& faict des pustules, esta{n}t pressé du foeu. Je croy
que


les noyaulx recuits à l’aise ne feroient pas cela. Je y ay


moulé fort net en noyau matiere de poelonne. Le sable
blanc
sent le soufre co{mm}e il se recuit, et croy
qu’il se fondroit. Et


co{mm}e la matiere a esté gectée dedans, il adquiert dans
le
moule un lustre co{mm}e
s’il estoit plombé ou vitrifié. Je croy


que les verriers s’en pourroient servir.




Il fault fort


peu de sel armoniac


dissoult dans l’eau.


Anses de cloches



Elles se peuvent bien remectre sans refaire la cloche,


laquelle il fault remectre dans la fosse & le moule dedans.


Mays soulder la cloche  fendue, il est estimé
impossible


pour luy donner sa premiere voix.

