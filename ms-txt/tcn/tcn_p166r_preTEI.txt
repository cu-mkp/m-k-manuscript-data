
~~~~~~~~~~~~~~~166r~~~~~~~~~~~~~~~

Pour la boutique

Si quelque chose est obmis: le moissonneur, pour laisser
quelques


espis, n'est pas repris.


Si quelques artisans se plaignent qu'on descouvre les
secrets


des arts et que les deesses eleusines se plaignent
co{mm}e à N.
pytagorien de ce que on ha divulgué leurs mysteres, excuse


toy sur le dire des anciens Hebrieulx recité par
Josephe.



Comme la poulle cherche curieusement, parmy les bourriers


dejectés d'une mayson, une miette ou quelque grain
qu'elle


depart à ses poulsins, ainsy aulx orphelins
distribue on


ce qui a esté cherché parmy les arts estimés villes & abjectes.



Table de Cebés oysive, mays la boutique
represente


toutes choses actives. 



Si le zelotype reprend que ce sont choses ramassées & prinses
d'aultruy,


responds que, puys que Nullum est jam dictum quod non dictum aut
factum


sit prius & que on tient que dans l'espace de mille
ans tous les arts ont


esté inventés, que tu ne penses pas pouvoir inventer quelque chose
nouvelle,


mays bien retrouver de nouveau les livres de Numa ensepvelis
par


& de long temps incogneus & oubliés, pour les publier à ceulx
qui les ignorent;


que le jour precedent est praecepteur du subsequent, par
ainsy que tu as


eu besoing d'aprendre des praecedents pour enseigner les subsequents.
Les
Latins ont prins des Grecs, co{mm}e
Ciceron de Platon & Vergile
d'Homere.
Aule Gelle, Valere Max{ime} n'ha faict qu'un
recueil de divers autheurs


desja escripts. Tite Live, son xxiii l{ivre} du 2 ou
3e de Polybe.
Serapisestoict estimé entre les Aegiptiensinventeur de l'agriculture, & touteffois
Cerés entre les Siciliens. Pythagore &
aultres de Tyanée ont aprins par


leurs peregrinations les disciplines desquels ilz se sont dicts
inventeurs


en leur pays &{c} le tisserant ne sera
il poinct dict avoyr faict la toile


ou l'estoffe precieulx, encores qu’il n'aye tainct & retors, devidé
& praeparé


les bobines & pelotons? Le masson n'avoir faict la
maison, ains


seulem{ent} ramassé les pierres toutes faictes?
“Apollo a Chironemedicari


didicit & tamen deus medicinae habitus.”“HomerusOrphei poema


imitatus est, nam cum Orpheus sic prius exorsus esset: Iram
cane, deam dea,
Cereris frugiferentis, ita reddit Homerus: Iram cane,
dea, Pelidae
Achillis.” In Justino martire, circa
princip{ium}.

