  Præparation du sable pour chassis Aprés que ton sable de noyau dalu de gip de lateribus &amp; alume jameni t’a servi en noyau, rassemble les lopins des moules, romps les sur une longue table avecq un gros billot affin de les bien pulverisesr, et pour mieulx tamise le subtilement. Mects les dans des pots au four du tuilier ou four à pain plusieurs fois lors qu’il est bien allumé, affin qu’ilz viennent bien rouges. Estant refroidis, repile les si besoing est, et tamise. Aprés mects le dans une vaisse ou semal ou vaisseau net capable, et le destrempe avecq eau claire, et le broye &amp; remue avecq un gros baston, jusques à ce qu’il soict bien destrempé &amp; lavé &amp; que les ordures aillent sur la superficie de l’eau, &amp; continue de le remuer ainsy, comme le gip mat qu’on præpare pour dorer d’or bruny, cinq ou six jours, jusques à ce qu’il ne soict aulcunement grumeleux. # nota Et à chasque fois que tu le remueras, laisse le reposer &amp; vuide l’eau claire qui sera par dessus, par inclination ou avecq une escuelle ou esponge, et remets d’aultre eau claire, &amp; ainsy lave &amp; remue le jusques à ce qu’il soict bien subtil &amp; repurgé de toute ordure. Nota #. Aprés laisse le un peu essorer et secher et en fais des pelotes destrempées en eau de sel armoniac, et estant ainsy d dessechés l, mects les à recuire à grand chaleur dans un four de reverberation où elles soient bien rouges, bon espace de temps. Estant recuites de ceste sorte, pulverise les &amp; essaye en chassis de mouler quelque chose, ayant humecté ta pouldre d’eau de sel armoniac. Et fays recuire &amp; rougir le chassis, &amp; si ton sable se retire, il le fault encore pulveriser &amp; destremper en eau de sel armoniac, le reduire en pelotes &amp; le recuire &amp; rougir, &amp; continuer tant de foys qu’il ne se retire point au chassis quand tu le rougiras. Le principal est qu’il soict bien recuit, car aultrement le sel armoniac ne se calcineroit pas bien &amp; rendroit le sable grossier, &amp; pour ceste cause il n’y fault pas trop de sel armoniac.  # Nota qu’il fault,  premierement que de le secher, destremper le tout et le vuider le liquide en un aultre vaisseau commun, quitant le litarge, affin que les pierres &amp; terre demeure au fond aprés. Il fault le laisser reposer &amp; vuider l’eau par inclination &amp; le laisser secher.  nota   