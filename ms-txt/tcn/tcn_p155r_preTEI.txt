Mouler une rose

Pource que les branchetes du rosier qui sont
aupart aultour de

la fleur sont quelques fois fort dilatées &amp; feroient

un trop grand moule, on les faict et moule à part,
et la rose

&amp; quelquees boutons à part. Et puys on
raporte

avecq souldure les branchettes &amp; foeuilles de rosier
à la

queue de la rose, à laquelle on laisse expressement
de

petits bouts des branchettes. Mect la foeuille ou rose

le plus bas que tu pourras dans le moule pource que le
sable

la releve tousjours. Tu en peulx aussy mouler plusieurs

foeuilles ensemble estant disposées l’une sur l’aultre, les

distingant avecq les filets comme dict est. Et pour
le regard

de la rose tu peulx donner une legere couche de beurre
fondu

au dos de la foeuille, de aulx premieres foeilles de
dehors, non à celles de dedans be, pour l’affermir
&amp; luy donner force de

soubstenir, affin que le sable destrempé ne les dilate &amp;
escarte plus qu’il ne fault. Tu les peulx bien mouler
aussy les foeuilles

des rosiers, fraisiers &amp; semblables, qui sont
plates

&amp; qui se peuvent aplatir sans les gaster, à deulx gects,

pour ouvrir ton moule quand il est recuit &amp; le
nettoyer

de la cendre Toute et faire des souspirails &amp;

plusieurs gects. Et ceste voye est la plus facille,

mays l’aultre se peult faire aussy. Et avecq de petits

filons de cire adaptés &amp; joincts de foeuille à
foeuillle,

tu peulx fayre des gects. Mesmes tu peulx faire,

despuys le dos de la premiere foeuille, iusques un
filon de cire,

qui se raportera au gect. Tout cela facilite le gect.

Aulcu Le principal est de laisser bien froidir les

moules recuits, plustost que les nettoyer &amp; soufler
dedans

pour faire sortir la cire, pource que quand le moule
est

chault la cendre se tient comme attachée. Mays quand
il

est froid elle s’esperd et sort avecq le vent ou quand

on retire l’alheine à soy par le petit pertuis.

    











Tu peulx bien

donner un peu

d’espesseur au

bout des tiges

qui soubstiennent

les foeuilles, les

oignant legerement

par dessoubs de

beurre fondu,

pource que les

foeuilles sont

grandes &amp; poisent

et la tige

de plomb &amp;

estain n’auroit

pas assez de

force.



Je serois d’advis

de mouler la

rose seule avecq

un peu de queue

prés de son bouton,

&amp; puys luy raporter

une plus longue

de letton estamé,

pource que la

rose espanouye

ha grand volume

&amp; poisant.


Mouille la rose d’eau de vye plustost que la mectre
dans

le cercle d’ardille. N’oublye pas d’huiler le
gect de cire.

Et quand tu auras gecté ton sable destrempé, soufle fort

jusques à ce qu’il commance à faire prise. La rose est

bien venue. Mays pource que le sable se trouve meslé parmy les

foeuilles, fais long temps tremper ton ouvrage dans l’eau affin
que,

le secouant dans l’eau, la terre s’en aille.