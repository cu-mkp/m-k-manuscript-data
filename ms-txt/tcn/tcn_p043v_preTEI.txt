Vin diversifié et transmué

Raclés du bresil bien menu, mectés le tremper une ou
deux

heures dans eau claire, puys prenés ceste
eau taincte &amp;

adjoustés y de l’eau claire &amp; vous ferés deu
vin si clairet

qu’il vous plaira. Estant à vostre plaisir, mectés y une
goute

de just de citron ou d’orange, &amp;
incontinent il viendra blanc.

Il s’en peult boire sans danger.









Perles

On dict que le talc pulverisé souflé dedans à la
lampe

les rend ainsy.









Harquebusier

Pour tirer justement de ton harquebus, il fault que le bout

de la culasse soict &amp; vienne justement sur le bort de la
lumiere,

pource qu’en ceste sorte la pouldre sans soufler prend &amp; se
brusle

tout à coup &amp; ha plus de force &amp; ne repousse poinct. Au
contraire

si la culasse est eschancrée, comme communement
elles font, la pouldre prend

plustost en cet endroict, faict repousser &amp; soufle. Ce que
demonstre

bien une harquebus chambrée, qui repousse plus qu’une aultre.

Et pource que le canon est plus gros à la culasse qu’à la gueule,

les mires sont aussy inegales, car celle de la culasse est plus

haulte que celle de la gueule. Et puys l’espesseur du canon
emporte

sur le calibre environ une ligne et la mire une aultre. Il
fauldroit

doncq faire ou le canon tout d’une grosseur ou eslever le fust

sur par le bout &amp; vers la gueule &amp; l’enfoncer &amp;
abaisser vers la

culasse. Le poix de la pouldre doibt estre la tierce partie de
la

basle.









Dragée d’harquebus

Si tu veulx qu’elle aille ensemble, pose dessus une piece

de feultre ou cuir ou papier, selon la
distance, &amp; que lea piece

soict avecq un portepiece justement coupée
aselon le qualibre

de l’harquebus.