






Trempe excellente pour corps de

cuirasse

Ayes eau de riviere, la plus claire &amp; la plus
courante

qu’il sera possible, &amp; fais la chaufer un peu plus que tiede.

Puys ayes une botte de gaulde &amp; en prens la grene
&amp; la

mects dans ladicte eau &amp; la fais fort bouillir, la
remuant

avecq un baston, puys verse la dans un muy ou
aultre

vaisseau, puys gectes dedans deulx picotins de
sel.

Aprés prenés un grand chaulderon de ladicte eau
de

riviere &amp; la faictes chaufer un peu plus que
tiede. &amp;

prenés de la terre grasse rouge, trois ou quattre
joinctées,

destrempés la &amp; la gectés dans le chaulderon avecq
ladicte

eau. Prenés aultant de fiente de pigeon que
de ladicte

terre &amp; aultant de fiante de
cheval &amp; aultant de limaille

de fer, &amp; le tout destrempés separement &amp; le
gectés dans le

chaulderon &amp; la laissés deulx ou trois
jours. Puys la gectés

aprés dans ledict muy, et remués le tout fort ensemble.

Et tant plus ceste trempe sera vielle, tant mieulx vauldra.




Vernis pour destrempe

Tu peulx fayre du mabre à destrempe de laque ou
rose

de Gand &amp; de croye. Estant sec, glacer de
laque destrempée

en vin, car la colle la faict mourir &amp; noircir. Et
tout se monstrera

rouge, mays le vernis que tu y mettras, qui penetrera, fera

monstrer obscur &amp; clair ce qui le debvra estre. Le
vernis

se faict ainsy, mesle avecq tourmentine claire de Venise

de l’huile d’aspic &amp; jusques à ce que le
tout soit assés cler

&amp; liquide, &amp; il se faict sans feu. Cestuy es cy est
pour

les choses à destrempe, et le vernis de tourmentine
que

tu sçais, pour les tableaux. Le vernis pur d’aspic
n’est

pas bon pour les tableaulx, car l’huile d’aspic est
trop

penetrant &amp; faict petiller les couleurs, s’il n’est de long
temps

faict.


