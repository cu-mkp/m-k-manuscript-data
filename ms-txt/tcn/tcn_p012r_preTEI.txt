Pour mouler de soufre

Le soufre se faict beau avecq le noir à noirci meslé
ou

avecq sanguine pulverisée, qui le rend plus dur et plus
fort.

L’ayant bien laissé fondre jusques à ce qu’il soict liquide

comme huile, y meslant du verdegris, tu
m en gecteras dans

le plastre, un lesard ou aultre chose, fort nette.





Il ne le fault pas gecter

qu’il ne soict bien refroidi

&amp; qu’il n’aye perdu toutes

ses pustules &amp; bouillons,

et ne soict bien

abaissé &amp; rendu

uny comme  eau.

Le noir à noircir

luy donne un beau

vernis &amp; le rend

plus necte. Il fault

employer le soufre

jaulne du plus beau,

car le grisastre &amp; vif

n’est pas bon. Ne gecte pas

au vent &amp; au froict

car il soufleroit.







Chimolée

La terre chimolée, aultrement des
parayres, qui acoustrent

les draps, est excellente à mouler en creulx ou relief, &amp;
si

tu la veulx recuire, il fault que premierement elle
soict

chaulde, &amp; la recuire à feu doulx de loing &amp; peu à peu,

aultrement elle petteroit. Mects la figure à recuire
dans

un pot au four ou dans un four couvert. Elle
est fort

doulce, nette &amp; belle. Tu peulx faire cave d’animaulx de
chimolée

&amp; i gecter du plomb.





Il fault que l’ouvraige

soict sec de 4 ou 5

jours plustost que

le recuire.

Quand tu moules

&amp; fais cave de

chimolée, ne presse

pas à coup mays

doulcement, car elle se

fendroit.







Papier

Le plus blanc &amp; plus fin est le meilleur. Et quand le cave

est bien nect, comme de soufre ou chimolée cuitte, il se
faict fort

nect. Tu luy peulx donner une couche ou deulx de blanc avecq

un bort d’or pour imiter l’albastre. Et aprés que tu
l’as

couché le blanc, tu le peulx brunir avecq la dent.
Mays

affin qu’il se brunisse, il fault destremper le blanc de
plomb

avecq glaire d’oeuf &amp; pelure de figuier. Ou
pour mieulx,

vernis ton ouvrage de vernis blanc. Quand tu moules aussi

de papier, comme il se commance à seicher,
brunis par derriere avecq

la dent.







Plastre

Celuy de montaigne est plus gris et le celuy
d’Albigeois plus

blanc. Il le fault cuire à feu clos comme à feu de
reverberation

ou fours de barbiers. Et le plus frais cuict est le meilleur
à

mectre en besoigne. Il le fault broyer subtillement sur le
mabre.

Aprés avoyr præparé ton cave de soufre ou aultre &amp;
l’avoir

huilé &amp; entourné d’un cercle, destrempe non trop
espés ton plastre en

eau &amp; desmelle bien avecq le doigt, et s’il
faict des pustules, jectes y dessus

de la pouldre dudict plastre &amp;  broye avecq
le doigt jusques à ce +





+
qu’il ne fasse plus

de pustules. Puys

gecte &amp; saulpoudre

derechef de pouldre

de plastre &amp;

laisse bien

prendre, puys

rascle la

pouldre.