








Couleurs pour les feuilles vertes

On les painct communement à huile pource que les
couleurs

à destrempe n’ont point de tenue. Pour fleur de
soulcy,

le minium peu broyé pour aulcuns, &amp; pour d’aultres qui

sont plus jaulnastres, un peu de massicot parmy.

Pour vert, le vert de gris a fonds &amp; est trop obscur.

Si c’est un vert jaulnastre, tu peulx mesler avecq

le verdegris, un peu d’ocre jaulne &amp; de
scudegrun.

Si le verd est obscur, mects parmy du charbon

de noyau de pescher, qui faict un v noir
verdastre,

comme le noir d’os de pied de boeuf faict
bleuastre.

Et ainsy, par jugement &amp; discretion, mects la couleur

sur la fleur ou foeille naturelle pour voyr

si elle aproche bien. Mays couche la fort clere, pour ne

couvrir pas les traicts de l’ouvrage.







Grands moules

À cause du grand poix du metal, ilz veulent

estre mis dans une presse affin qu’ilz ne s’ouvrent

pas.







Fumée de chandelle

Elle faict venir plus net, &amp; encores qu’elles soict un
peu espesse,

elle ne tient poinct de lieu pource qu’elle n’ha poinct de

corps. J’ay ainsy parfumé mes moules de noyau pour

l’estain &amp; plomb, et ay gecté dans le moule
froid,

mays auparavant bien deseiché, et est venu fort net.

Il est vray que le plomb meslé de moictié
d’estain,

pource que la medaille estoit espesse, estoict fort chault.







Gect

Encores que Si la medaille est fort espesse,
ne luy donne

pas pour cela le gect aussy espés. Il suffict que le

gect aye la moictié de son espesseur. Mays si elle

est tanvre, donne luy le gect de son espesseur. N’oublie
pas de

fayre des souspirails au gect, où communement la matiere
soufle.





N’oublie jamays

d’huiler le gect de

cire quand tu moules

des herbes ou

fleurs, aultrement

il se rompt &amp; ne

se peult pas

retirer.



