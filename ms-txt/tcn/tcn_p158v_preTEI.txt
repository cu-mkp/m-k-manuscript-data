
~~~~~~~~~~~~~~~158v~~~~~~~~~~~~~~~

Couleurs pour les feuilles vertes

On les painct co{mmun}ement à huile pource que les
couleurs


à destrempe n'ont point de tenue. Pour fleur de
soulcy,


le minium peu broyé pour aulcuns, & pour d'aultres qui


sont plus jaulnastres, un peu de massicot parmy.


Pour vert, le vert de gris a fonds & est trop obscur.


Si c'est un vert jaulnastre, tu peulx mesler avecq


le verdegris, un peu d'ocre jaulne & de
scudegrun.


Si le verd est obscur, mects parmy du charbon


de noyau de pescher, qui faict un v noir
verdastre,


co{mm}e le noir d'os de pied de bœuf faict
bleuastre.


Et ainsy, par jugement & discretion, mects la couleur


sur la fleur ou foeille naturelle pour voyr


si elle aproche bien. Mays couche la fort clere, pour ne


couvrir pas les traicts de l'ouvrage.


Grands moules

À cause du grand poix du metal, ilz veulent


estre mis dans une presse affin qu'ilz ne s'ouvrent


pas.


Fumée de chandelle

Elle faict venir plus net, & encores qu'elles soict un
peu espesse,


elle ne tient poinct de lieu pource qu'elle n'ha poinct de


corps. J'ay ainsy parfumé mes moules de noyau pour


l'estain & plomb, et ay gecté dans le moule
froid,


mays auparavant bien deseiché, et est venu fort net.


Il est vray que le plomb meslé de moictié
d'estain,


pource que la medaille estoit espesse, estoict fort chault.


Gect

Encores queSi la medaille est fort espesse,
ne luy donne


pas pour cela le gect aussy espés. Il suffict que le


gect aye la moictié de son espesseur. Mays si elle
est tanvre, donne luy le gect de son espesseur. N'oublie
pas de


fayre des souspirails au gect, où communem{ent} la matiere
soufle.



N'oublie jamays


d'huiler le gect de
cire quand tu moules


des herbes ou


fleurs, aultrem{ent}


il se rompt & ne


se peult pas


retirer.

