Pour poser et assoir d’or bruny et donner

rouge ou verd ou bleud



La ceruse &amp; blanc de plomb n’est pas propre pour blanc
poly

ne pour brunissement pource qu’elle est grasse, mays elle est bien

bonne pour or mat qui se faict à huile, la meslant avecq
ocre

jaulne &amp; mine po &amp; destrempant le tout à
huile. Et cest or mat

ainsy apliqué dure à la pluye comme les plomberies
dorées

&amp; choses semblables. Doncques pour or bruny prens de

bonne craye bien blanche, bien broyée &amp; destrempée avecq
colle

à destrempe, &amp; en fais quattre couches, l’une aprés l’aultre,
sur

le bois. Et la derniere estant seiche, frotte la avecq de la

prele, qui est une herbe aultrement appellée
queue de cheval, pour

la rendre bien polye. Aprés ayes du fin boli
armeni &amp; de la sanguine,

aultant d’un que d’aultre, aussy gros de suif de mouton
comme

une febve ou un poys selon la quantité
du bol, et un petit de

charbon de saule ou aultant que de suif, &amp;
une demy coquille de

nois pleine de safran demy bruslé. Aulcuns
y mectent un peu de

sucre candy. Broyés tout ensemble avecq eau, &amp;
l’apliqués sans

gomme ne colle, &amp; laissés seicher, &amp; frottés le
lieu que vous vouldrés

dorer avecq un lopin de drap blanc pour mieulx unir, &amp;
quand

le lieu frotté est un peu luisant, c’est signe que l’or se
portera

bien. Ayant frotté, lave avecq un pinceau net imbu d’eau
claire

le lieu que tu veulx dorer &amp; soubdain aplique l’or, lequel
tu

bruniras estant sec. Et si tu y veulx poser du rouge cler &amp;
en

glasser de, braye de la laque platte de
Venise sur le mabre

avecq de l’huile de noix ou de lin. Estant
brayé, mesle du

vernis de tourmentine ou d’aspic &amp; apliques sur
l’or avecq

le pinceau. Le bresil &amp; la laque
ronde se meurent. Pour vert,

destrempe verd de gris avecq huile de noix ou de
lin &amp; le

braye, aprés mesles y du vernis de tourmentine &amp; non de

aspic, qui ne convient pas avecq le verdegris. Si tu
veulx

glacer d’azur, il le fault poser sur argent bruny et

prendre azur d’esmail, &amp; sans brayer destrempe le avecq

vernis de tourmentine &amp; l’aplique.