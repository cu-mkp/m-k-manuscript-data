Mouler serpents en tout temps

Aulcu Pource que l’hiver elles sont cachées en
terre,

aulcuns les nourrissent des en quantite dans des
barriques

pleines de terre &amp; couvertes de fiens. Aultres
font plusieurs

moules en esté, car avecq un serpent tu en
peulx faire

quatre ou cinq. Et d’aultres moulent en long un serpent

naturel, sans estre entortillé, avecq du plastre commun
recuit comme dit est,

Pu en noyau &amp; en deulx moules mypartys
comme dict est,

puys y gectent de la cire. Et ainsy ilz ont des
serpents

qu’ilz entournent comme ilz veulent, et puys les gectent
en

metal comme dict est.



Si en entortillant le

serpent de cire quelque

traict se deffaict,

tu le peulx reparer

en ostant les baves

de la cire moulée.





Mixture d’estain et de plomb

Pour herbes subtiles &amp; autres fleurs ou feuillages tanvres,

il fault que l’estaim fin excede le plomb plus des
trois

pars. Et si c’est matiere espesse &amp; grosse, il faut

aussy que le plomb excede de plus des trois pars.

Chaufe le, principallement l’estain, qu’il soict
presque rouge

&amp; fort chault. Et comme tu vouldras gecter, en ostant
ton

creuset du foeu gectes y deulx ou trois grains de
rousine,

&amp; sur une lb &amp; demye ou deulx de plomb ou
estain, mects

y avecq la rousine aussy gros d’estain de glace comme
est

la grosseur d’une avelane avecq sa coquille, &amp;
mesle &amp; gecte.

Et fais qu’il y aye plus de metal qu’il ne fault, affin

qu’il en reste. Toutefois s’il en manquoit, acheve de gecter

&amp; il se prendra. Neantmoins il ne sera pas si net.

Trempe aprés ton moule dans l’eau &amp; avecq une
poincte

deffais le discrettement affin de ne rien gaster. Fais ton
gect

longuet. Si la matiere est fort tanvre, il fault que ce soit
presque

tout estaim.



Si tu moules

de plu veulx gecter

en plomb ou estain

en noyau dans le

sable susdict, recuits

ton moule une foys

seulement s’il n’y a rien

a brusler dedans.

Mays si c’est pour

herbes, fleurs &amp; animaulx

a brusler, il le fault

recuire deulx foys,

touteffoys non pas

tant la seconde foys

pour plomb &amp; estain

comme pour argent &amp; or.

Car pour ceulx là

il fault qu’ilz soient

rouges quand tu gectes,

mays pour le plomb

et estain laisses le

refroidir jusques à

ce que tu puisses

tenir le bout du

doigt dans le gect

sans te brusler, ains

que tu trouves une

chaleur tiede.





Gect pour cuivre et letton

Pour le cuivre rouge il fault mectre du sel armoniac,
qui

le nettoye &amp; repurge de toute sa crouste quand il est bien
fondu.

Il en y a qui y mectent des lopins de vieulx cuir gros
cuir noeuf.

Aultres, des pareures des pieds de mulots. Aultres, du
sel commun

fondu seul ou bien fondu avecq du salpestre. Le principal
est

le sel armoniac &amp; un peu d’estaim fin comme
tu veulx gecter. Le cuivre

rouge est plus fascheus à fondre M que le letton.
Mays quand il est

bien fondu il coule mieulx, mesmement s’il est allié d’un de
letton. Le letton

s’allie d’un quart de cuivre, et on y mect
comme au cuivre. Mays
particuli

erement un peu de calamine le fait bien

courre.