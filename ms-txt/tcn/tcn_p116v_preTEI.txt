
~~~~~~~~~~~~~~~116v~~~~~~~~~~~~~~~

Mouler serpentsen tout temps

Pource que l’hiver elles sont cachées en
terre,


aulcuns les nourrissent  en quantite dans des
barriques


pleines de terre & couvertes de fiens. Aultres
font plusieurs
moulesen esté, car avecq un serpent tu en
peulx faire


quatre ou cinq. Et d’aultres moulent en long un serpent


naturel, sans estre entortillé, avecq du plastre communrecuit co{mm}e dit est,
 en noyau & en deulx moules mypartys
co{mm}e dict est,


puys y gectent de la cire. Et ainsy ilz ont des
serpents


qu’ilz entournent co{mm}e ilz veulent, et puys les gectent
en
metal co{mm}e dict est.



Si en entortillant le
serpent de cire quelque


traict se deffaict,


tu le peulx reparer


en ostant les baves


de la cire moulée.


Mixture d’estain et de plomb

Pour herbes subtiles & autres fleurs ou feuillages tanvres,


il fault que l’estaim fin excede le plomb plus des
trois
pars. Et si c’est matiere espesse & grosse, il faut


aussy que le plomb excede de plus des trois pars.


Chaufe le, principallem{ent} l’estain, qu’il soict
presque rouge


& fort chault. Et co{mm}e tu vouldras gecter, en ostant
ton
creuset du foeu gectes y deulx ou trois grains de
rousine,


& sur une lb & demye ou deulx de plomb ou
estain, mects


y avecq la rousine aussy gros d’estain de glace comme
est
la grosseur d’une avelane avecq sa coquille, &
mesle & gecte.


Et fais qu’il y aye plus de metal qu’il ne fault, affin


qu’il en reste. Toutefois s’il en manquoit, acheve de gecter


& il se prendra. Neantmoins il ne sera pas si net.


Trempe aprés ton moule dans l’eau & avecq une
poincte


deffais le discrettem{ent} affin de ne rien gaster. Fais ton
gect


longuet. Si la matiere est fort tanvre, il fault que ce soit
presque


tout estaim.



Si tu  veulx gecter
plomb ou estain


en noyau dans le
sable susdict, recuits


ton moule une foys


seulem{ent} s’il n’y a rien


a brusler dedans.


Mays si c’est pour


herbes, fleurs & animaulx


a brusler, il le fault


recuire deulx foys,


touteffoys non pas


tant la seconde foys


pour plomb & estain


comme pour argent & or.


Car pour ceulx là


il fault qu’ilz soient


rouges quand tu gectes,


mays pour le plomb


et estain laisses le


refroidir jusques à


ce que tu puisses


tenir le bout du
doigt dans le gect
sans te brusler, ains


que tu trouves une


chaleur tiede.


Gect pour cuivre et letton

Pour le cuivre rouge il fault mectre du sel armoniac,
qui


le nettoye & repurge de toute sa crouste quand il est bien
fondu.


Il en y a qui y mectent des lopins de  gros
cuir noeuf.


Aultres, des pareures des pieds de mulots. Aultres, du
sel commu{n}


fondu seul ou bien fondu avecq du salpestre. Le principal
est


le sel armoniac & un peu d’estaim fin co{mm}e
tu veulx gecter. Le cuivre


rouge est plus fascheus à fondre  que le letton.
Mays qua{n}d il est


bien fondu il coule mieulx, mesmement s’il est allié  de
letton. Le letton


s’allie d’un quart de cuivre, et on y mect
co{mm}e au cuivre. Mays
particulierem{ent}


un peu de calamine le fait bien


courre.

