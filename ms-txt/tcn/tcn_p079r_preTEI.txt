quand tu en vouldras user, destrampe le aveq de la

colle bien clere, &amp; puys tu le coucheras sur ce
que tu

vouldras par deux ou trois foys, &amp; puys le laisse

seicher. Mais avant que le coucher, couche y une couche

de colle bien claire, &amp; le laisse seicher, &amp; frotte
ladicte

bronze aveq ung dan de loup ou de
chien.







Pour faire boys gris



Prendz de la moullée du grais, ___ ___ ___,
de

la limaille de fer, de la feraille, de l’alung, du
noyr

de courroieur, de la coperose &amp; de l’alung
de glace.







Pour faire eau pour le mal des

yeux



Prenés de la coupperose blanche &amp; la faictes chauffer

un petict sur le foeu, puys le mectés en pouldre dedans

un drappeau blanc bien estendu sur un verre bien
nect

&amp; la pouldre dessus, puys prenés de l’eau de
fontayne, &amp;

la faictes passer sur ledict drappeau en remuant du
doigt

ladicte pouldre, tant qu’elle soit toute passée. Puys en
lavez

vos v yeux à toute heure
que vous vouldrés, &amp; aveq l’ayde

de Dieu vous vous en trouverés fort bien.







Pour faire bronze en coulleur d’or



Prenés six onces d’estaing
calcinés &amp; aultant de souffre

vif &amp; six onces de sel armoniac, et mectés
l’estaing

fondre dedans une cuilliere. Quand il sera fondu, mectés

l’argent vif dedans, puys le gectés en ligne, puys

pillés toutes ses drogues ensemble dedans ung mortier,
&amp;