  Crocum ferri Il se faict promptement si tu mets la limaille bien nette &amp; lavée dans une caisse de fer, haulte de deux doigts &amp; couverte, &amp; la fais ainsy rougir en un four de reverberation, l’ayant lavée de bon vinaigre l’espace d’un jour. Et elle sera bien bruslée p &amp; propre, meslée, subtiliée sur le mabre. Estant bien broyée, &amp; lors qu’elle sera bien subtille, le le vinaigre y mordra bien aisement &amp; luy donnera bien tost rougeur &amp; liaison, la mouillant du plus fort que tu pourras trouver, &amp; l’enflammant aprés. Et en trois ou 4 ignitions rorations &amp; ignitions il sera prest. Cestuy cy est de couleur colombine &amp; est trouvé plus ferme pour le gect que celuy qui est plus rouge &amp; de couleur de minium bol faict de limaille rouillée coe, &amp; ha plus de taincture. Aultres bruslent plusieurs fois la limaille sur une palle de fer rouge, l’arrousant à chasque foys de vinaigre.   