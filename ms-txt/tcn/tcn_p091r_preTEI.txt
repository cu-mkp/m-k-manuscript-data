








Hanter

De tout abre qui ha plus grosse moelle, le greffe est
malaisé à <-estre-> bien tailler,

pource qu'il y a dangier d'offenser la moelle, & si elle est
offensée

à droict la joincture, malaisem{ent} prend il, co{mm}e
de la vigne, de touts persées

& des abricots.

Les abricots ont l'escorce fort deliée, & par ainsy il
les fault

enter sur jeunes abres qui ne l'ayent poinct encores espesse,
co{mm}e sur

gectes de prunier & amendiers.

Les greffes ne <-[illegible]-> prenent gueres si la taille de
l'abre se mouille.

Il fault doncq hanter en temps serain & doulx, & non trop
froid &

venteulx.

Le bois vieulx qu'on laisse au greffe est necessaire si on ente
sur

un abre qui est desja faict & de bonne grosseur, pource que, estant
tel,

il serre plus le greffe, & s'il est de jeune bois, il est si
comprimé qu'il

ne peult profficter. Mays le bois vieulx resiste mieulx a la 
compression du bois vieulx <-que le jeune-> a cause quil est plus dur que

le jeune. Mays si le greffe est tout de bois vieulx, jamays il ne
faict

belle mise, ains vient caduc & court & long à
croistre.





Mouler en os de seiche

Garde bien de ne les tenir en lieu humide, car ilz
sont

fort subgects à s'humecter. Si ta medaille est petite, couppe
l'os

en deulx puys unis le avec un costeau. Et sur une
tuile à crochet

bien seiche & bien unie & couverte de charbon de
saule pulverisé,

frotte & unis les moictiés des os. Ainsy ilz
s'abreuvent de ce

charbon de saule, qui les faict bien despouiller &
garde de rien

enlever. Puys sur un contre os, c'est à dire un lopin de

brique unye de la grandeur de ton os, pose ta
medaille, & puys

sur icelle pose l'os, & presse bien avecq quelque
aultre piece de

la grandeur par dessus. Et pour la seconde fois moule le,

mays plustost ponce dessus du charbon de saule &
soufle

legerement, puys presse co{mm}e auparavant, et il viendra
net.

Si c'est pour un manche de cuiller, il fault deulx os
entiers.

Tout ouvrage gecté est aigre & subgect à rompre, pource que

le metal se dilate au gect & se reserre & condense au
marteau.

C'est pourquoy il fault resuivre la chose gectée avec le
ciselet,

& en ceste sorte le metal se resserre. Laisse le ainsy
escrouir.

Si la piece à mouler est de grand relief, trasse
premierem[{ent}] le

moule & le cave avecq un trancheplume pour faire
voye à la

medaille, & puys moule. Et si la medaille est à deulx envers,

Plustost que

geter, chaufe

les os affin de

leur faire

perdre seulem{ent}

la froideur

& humeur.

Quand le

plomb chaufe

trop, il se

calcine.




