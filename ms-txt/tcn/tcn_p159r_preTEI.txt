
~~~~~~~~~~~~~~~159r~~~~~~~~~~~~~~~

Portraicts de cire



S'ilz sont pains de coleurs sur la cire & que la cire
ne


soyent taincte au dedans & meslée de
couleur, la taincture


s'enleve & deffaict si tu les moules en noyau, mays le


pourtraict ne se gaste poinct. Il les fault huiler
legerem{ent},


baigner d'eau de vye & destremper avecq eau
chaulde.


Silz sont vernissés, ilz les fault mouler deulx ou trois foys


pour enlever le vernis qui se grippe au moule.
Aprés


qu'il sera osté, tu pourras mouler net. S'ilz sont sur


du boys, il fault abreuver le bois de cire fondue
fort


chaulde, car le moule aultrem{ent} s'i
attacheroit. Le blanc


de plomb est beaucoup meilleur pour mesler avecq la
cire blanche que la ceruse, car le blanc de plomb
est


plus ferme & plus blanc.


Ciseler



Si le ciselet a passé par quelque partye d'un portraict,


il fault reparer & resuivre le tout. Aultrement il sembleroit


une piece raportée.


Colle de poisson



Bats la fort subtille & tanvre sur une enclume bien
nette,


& aprés destrempe la avecq de l'eau de vye sur chcendres


chauldes & fœu leger, & elle sera bien tost fondue; &
si elle n'est


assés forte & espesse, adjoustes en. Et advise de les ne
la mestre


poinct à fondre dans un vaisseau gras mays nœuf, si tu
peulx.


Elle se fond au fœu & se seiche bien tost aussy au fœu, mays


qu'elle soict chaufée de loing estant sur l'ouvrage. Elle tient
fort.


On en raporte les fleurs & choses delicattes d'or,
d'argent, d'estain


& aultres qu'il y ha danger de gaster en souldant.


Estaim et plomb



Ils se battent fort tanvre sans se. Et l'estaim ne
s'aigrist &


fend poinct, si faict bien le plomb, Ma encores qu'il
soict plus gras,


mays on le recuit soubs la cendre chaulde. Et les fault
battre


plusieurs fœuilles ensemble.

