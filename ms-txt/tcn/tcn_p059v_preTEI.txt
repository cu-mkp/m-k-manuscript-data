Noir Paincture d’armes

Le noir de charbon meslé d’un peu de blanc de plomb
est

fort propre pour faire les armes, y meslant si tu veux un

peu de  d’azur. Le
noir de charbon de soy
mesme est comme bluastre.





Paincture de crespe

Il fault premierement faire le fonds grisastre de noir

de charbon meslé de blanc de plomb &amp; un peu
d’asur, puys

resu rehaulser aprés qu’il est sec de traicts &amp; lignes de
blanc

de plomb.







Plis de vestements



Il fault regarder en cela qu’il ne s’en fasse aulcuns

à faulx, ains que ce que le naturel peult faire soict imité.

Un gros drap ne faict gueres de plis, les taffetas

&amp; draps de soye en font davantaige, &amp; le crespe
encores

plus. Fais Advise doncq quels doibvent aller de long
&amp;

aultres de large.







Desiccatif

Le blanc de plomb &amp; le massicot sont les plus
desiccatifs,

touteffois il leur fault bien deulx jours. Si tu
veulx

prouver si quelque huile est desiccative, destrempe en

du blanc de plomb, &amp; s’il faict crouste en un
jour bien tost,

c’est à dire qu’il se desechera.





Double couche



Les azurs, carnations &amp; rouges se couchent deulx foys.

Les aultres, non.







Racoustrer les fentes d’un tableau

Si un tableau painct se rompt, tu le peulx bien coller

par derriere. Mays pour bien boucher les fentes pour

y paindre &amp; le reparer, il ne fault pas que ce soict

avecques la colle, qui se relentist en temps humide
&amp; estant

touché de l’huile de la paincture s’enfleroit, mays

ayes de la cire blanche, qui est plus dure que l’aultre.

L’huile meslée parmy la cire
empesche qu’elle ne se fonde

au soleil. Il ne fault pas que la cire soict dure,
ains molle comme

nagueres refroidie. Aplique la par les fentes &amp; crevasses avecq
la

poincte d’un costeau, puys racle;