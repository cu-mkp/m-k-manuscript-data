






Sable de sel gemme pulverisé

et sable de mine subtilié sur le
mabre

L'un et l'aultre estant fort subtiliés sur le mabre,
aprés les

avoyr à sec fort pilés & battus dans le mortier, j'en ay
meslé

aultant d'un que d'aultre, et les ayant repassés ensemble sur le

porphire & passés par le double tamis ou
par manche de chemise

pour mieulx les mesle<-s->r, je les ay mis dans du papier
& posés

sur un mabre dans une cave. Dans une
nuict, ilz ont esté assés

moictes d'eulx mesme sans les humecter dadvantaige, à cause que

le sel gemme, co{mm}e touts aultres sel, se
dissoubt à l'humide. J'en ay

moulé fort net, à cause que tous deulx estoient fort subtils. Ilz

veulent estre <-f-> assés humides pour bien despouiller.


    



    


Sable mineral

La couleur de blanc et de jaulne n'importe. Le tout est qu'il
soict

amatonné & comme tiré d'une pierriere ou
roche, & tant plus on le prend

bas, il est meilleur. Les singnes de sa bonté est qu'il soict ainsy

amassé, et que se tirant en forme de pierre il vienne à lopins
& <-qu->

mattons qui demonstrent sa liaison & qu'il n'est pas trop
maigre.

Que toutesfoys il soict frangible entre les
mains & aye le grain

<-men-> fort menu & delyé & d'une mesme sorte. S'il n'est
assés delyé,

tu le peulx passer & subtilier ou par l'eau ou par le
tamis

<-& quand il-> ou par le porphire, & en
ceste sorte, <-sil-> de maigre

il devient co{mm}e gras & bien lié. Tu en peulx mouler en
<-sa-> chassis

ou en noyau sans bourre & l'essayer avecq du plomb,
car si

en iceluy il ne soufle point & gecte nect, il se portera bien
aussy

au cuyvre. Aulcuns disent que les sables gras ne
veulent

pas le metal gecté trop chault. Les artisans qui
travaillent

en grand ouvrage &, qui pour le gain, n'ont pas besoing de
broyer & chercher

les curiosités des sables artificiels, ont plus de proffict d'en
chercher de

tout faict par nature, qui aye le grain le plus subtil qu'il
sera possible,

& pour petit ouvraige ilz le passent seulem{ent} par le
tamis. Mays

ceulx qui travaillent en petit le subtilient & broyent
impalpable

pource qu'il ne leur en faict pas besoing beaucoup.



Le bled orberé faict

une pouldre tanée, fort

subtile & fort doulce,

qui estant meslée

pourroit <-mesler-> mouler

fort net. Essaye

bled en farine

bruslé à foeu

clos.


