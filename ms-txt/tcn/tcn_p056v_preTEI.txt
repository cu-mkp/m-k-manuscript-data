








Painctre

La laque & <-florée-> rosette de
Gand & aultres perdent leur

couleur & se meurent à l'air.

Tout mabre sur lequel le costeau peult
prinquer ne vault

rien pour broyer les fines couleurs.

 La croye n'a poinct de corps à huile. La
ceruse y est

propre. Mays le blanc de plomb plus excellent. La
ceruse

est la plus blanche, se broyant premierem{ent} à l'eau,
et le

blanc de plomb grisastre. Mays <-le blanc-> il prend
sa

parfaicte blancheur à huile.

Quand tu broyes tes couleurs, nettoyes premierem{ent}
bien

ta boutique, car en marchant, si tu excites de la
pouldre,

cela gastera tes couleurs, qui ne seront jamays belles si

elles ne sont fort <-be-> nettes.

La florée ne se doibt pas mesler avecq l'azur
d'esmail

ou aultre, car elle le faict verd.

Pour palettes a paindre, l'yvoire est excellent, les
noeuds

de sapin, le poirier, & si c'est
noyer, prends garde que

le fil du boys viene de long.

<-L-> Il fault tousjours imprimer
<-d->sur le bois pour y
paindre

à huile, pour boucher les trous & inegalités, et
imprimer

avecq scudegrun & ceruse destrempée à huile,
puys adoulcie

avecq une plume, qui aplanist mieulx que le pinceau.
Ou

bien, quand l'impression est seiche, racler fort avecq un

costeau.

Pour employer l'azur d'esmail à huile, il fault
choisir

le plus deslié. Et pour le subtilier, il ne fault pas

le broyer, car cela le faict blanchir. Mays il le fault

laver, & le plus grossier allant au fonds, choisis celuy

qui est au dessus de l'eau ou verse l'eau trouble par

inclination, puys amasse l'azur.





Celuy qui faict profession
de travailler à huile

ne travaillera gueres bien à

destrempe s'il n'y ha esté bien

institué de jeunesse.

Car la facon

de travailler est

diverse, pource que

lavant le pinceau

pour destrempe, on

le laisse tousjours

humide. Et au

contraire, quand

on nettoye le pinceau

dans l'huile pour

adoulcir, on essuye

fort le pinceau.

Aultrem{ent}, le labeur

couleroit & seroit

bientost tout

desfiguré.





Les Italiens

adoulcissent en hachant

avecq un gros

pinceau aplaty qui

faict des denteleures.





Et ne couchent pas

leur ombre tout d'une

sorte co{mm}e les Flaments,

mays font en hachant

le plus cler vers le

jour puys un plus

obscur aprés & en

fin un plus noir

pour faire

mieulx gecter &
eslever.





À destrempe, ne

mesle point tes

couleurs diverses 

ensemble, <-Mays->

car cela les faict

mourir, mays

employes les chascune

a part. Et affin

qu'elles ne seichent

& que tu ayes

loisir d'adoulcir,

mouille le revers

de la toile.



