








Painctre

La laque &amp; florée rosette de
Gand &amp; aultres perdent leur

couleur &amp; se meurent à l’air.

Tout mabre sur lequel le costeau peult
prinquer ne vault

rien pour broyer les fines couleurs.

 La croye n’a poinct de corps à huile. La
ceruse y est

propre. Mays le blanc de plomb plus excellent. La
ceruse

est la plus blanche, se broyant premierement à l’eau,
et le

blanc de plomb grisastre. Mays le blanc il prend
sa

parfaicte blancheur à huile.

Quand tu broyes tes couleurs, nettoyes premierement
bien

ta boutique, car en marchant, si tu excites de la
pouldre,

cela gastera tes couleurs, qui ne seront jamays belles si

elles ne sont fort be nettes.

La floree ne se doibt pas mesler avecq l’azur
d’esmail

ou aultre, car elle le faict verd.

Pour palettes a paindre, l’yvoire est excellent, les
noeuds

de sapin, le poirier, &amp; si c’est
noyer, prends garde que

le fil du boys viene de long.

L Il fault tousjours imprimer
dsur le bois pour y
paindre

à huile, pour boucher les trous &amp; inegalités, et
imprimer

avecq scudegrun &amp; ceruse destrempée à huile,
puys adoulcie

avecq une plume, qui aplanist mieulx que le pinceau.
Ou

bien, quand l’impression est seiche, racler fort avecq un

costeau.

Pour employer l’azur d’esmail à huile, il fault
choisir

le plus deslié. Et pour le subtilier, il ne fault pas

le broyer, car cela le faict blanchir. Mays il le fault

laver, &amp; le plus grossier allant au fonds, choisis celuy

qui est au dessus de l’eau ou verse l’eau trouble par

inclination, puys amasse l’azur.





Celuy qui faict profession
de travailler à huile

ne travaillera gueres bien à

destrempe s’il n’y ha esté bien

institué de jeunesse.

Car la facon

de travailler est

diverse, pource que

lavant le pinceau

pour destrempe, on

le laisse tousjours

humide. Et au

contraire, quand

on nettoye le pinceau

dans l’huile pour

adoulcir, on essuye

fort le pinceau.

Aultrement, le labeur

couleroit &amp; seroit

bientost tout

desfiguré.





Les Italiens

adoulcissent en hachant

avecq un gros

pinceau aplaty qui

faict des denteleures.





Et ne couchent pas

leur ombre tout d’une

sorte comme les Flaments,

mays font en hachant

le plus cler vers le

jour puys un plus

obscur aprés &amp; en

fin un plus noir

pour faire

mieulx gecter &amp;
eslever.





À destrempe, ne

mesle point tes

couleurs diverses 

ensemble, Mays

car cela les faict

mourir, mays

employes les chascune

a part. Et affin

qu’elles ne seichent

&amp; que tu ayes

loisir d’adoulcir,

mouille le revers

de la toile.



















La laque est longue à seicher à huile et pour ceste
occasion

il fault parmy broyer du verre. Mays il fault choisir du

cristallin pource qu’il est plus net. Et pource qu’il seroit trop
malaisé

de soy mesme à broyer, il le fault faire rougir au feu, puys

tout rouge le gecter dans de l’eau froide, &amp; il s’esmiera
&amp; pulverisera

aysement pour aprés le broyer.  Estant bien broyé
il avecq force eau,

il semble blanc de plomb broyé, mays pour cela il n’ha point de
corps.

Je croy qu’il seroit bon pour le gect.



Le blanc de plomb se faict de lame de plomb, battue
subtile &amp; mise

soubz le fumier.



Le vernis blanc de tourmentine ou d’huille
d’aspic et de tourmentine

se colore aveq de la terra emerita pulverisée, la faisant
bouilhir ensemble.

Il donne couleur d’or sur l’argent et plus beau s’il est bruny.
Il est sec

en ung quart d’heure. L’aloé feroit bien plus couleur
haulte, mais il est long

à seicher &amp; l’aultre est sec en ung quart d’heure,
l’yver aussi bien que l’esté.



La bonne lacque mouillée de salive se rend
promptement obscure. Celle de

Florence est trop gommée.



Si tu fais couche d’encre d’imprimeur sur du
velours et y aplicque or de

feuille et puis estire le velours, il se monstrera grené
comme si s’estoit pouldre

d’or semée dessus.



Le vermillon broyé de soy mesme est blaffart et palle, mays
broyé

aprés la laque, il est plus beau.



Pour desgraisser les mabres, on y broye de la cendre
commune,

laquelle est bonne aprés pour faire la premiere impression

d’un tableau qui se præpare à huile affin de boucher les
fissures

&amp; rimes du boys. Elle ha plus de corps que la croye
&amp; ha

certaine croye graisse. On la mesle avecq ladicte
croye ou

ra avecq les couleurs ramassées du vaisseau où l’on
nettoye les

pinceaulx. Elle est desiccative et espargne des couleurs.
Sur

Ceste premiere impression faicte sur le boys, on racle avecq

un costeau pour l’unir. Aprés on y faict une seconde
impression

de cerusse ou meschantes couleurs meslées. En un
tableau à huile sur toile, on ne

faict qu’une impression, et la mesme cendre y peult servir.

Aprés aussy qu’on ha broyé une couleur, on y broye de la mie de

gros pain pour desgraisser le mabre.



