Oysillons

Les benarris chantent la nuict si on les laisse
au serain,

mays ilz sont meilleurs pour engraisser pour les delicates

tables que pour le chant. Les pinçons sont subgects à
venir

aveugles &amp; les yeulx leur viennent enflés au
commancement d’aougst.

Les chardonnerets ayment fort la graine de lettue
&amp; souvent

on les prend sur les laictues grainées aulx jardins
avecq deulx

gluons. Mays pource que tel ordinayre pour eulx seroit
trop

cher, on les nourrist ordinayrement de chenevi. La
passe solitaire

se purge avecq une iraigne qu’il luy fault donner
une fois

la sepmaine affin qu’elle ne vienne poinct de
gaillardisse.

La calandre se purge avecq du mortier sec composé
de

chaulx &amp; sable pour la garder de venir de gallardise

&amp; s’engraisser trop. Les petits oisillons se purgent

avecq le mesme mortier sec, leur en mectant quelques

lopins dans leur cages. Le coquu pond au nid du
benarris

aultrement dict verdaule. Cest oiseau est
fort simple. J’en ay

aultrefois donné congé à deulx qui à divers jours
revindrent

se rendre à leur cage. Pour nourrir les petits
chardonnerets,

il fault piler des amendes avecq de la
mie fort petit de mie de pain et de

la graine de lettue ou de la graine de
chenevi. Si c’est

pour linotte, de la navette.






Acier corroyé et limes

L’acier, dont communement les
mareschaulx &amp; ouvriers de fer se
servent,

n’est pas affiné comme celuy d’Allemaigne ne celuy
de Biscaye, qui est reduict en

durté p dans le bain d’un fer fondu, mays
seulement aulx barres de fer

qui se portent en platte des forges de Foix &amp;
ailleurs il y en ha de

plus dur &amp; plus blanc &amp; plus fin que l’aultre, venant ainsy de
la

mine. Et les ouvriers le choisissent &amp;
l’apliquent comme l’aultre acier. Et

pourceque qu’il procede du fer commun,
ilz l’appellent fer fort. Mays il

n’est point si excellent que l’acier purifié comme
celuy d’Allemaigne &amp; Biscaye

qui se vend en petites billes. Aulcuns corroyent
l’acier, luy donnant

une chaulde, puys le trempent &amp; eau en grande
quantité d’eau, puys le

forgent. &amp; l’acier fin, qui est brusc, se rompt et esmie, &amp;
le fer se laisse

estendre. Ainsy ilz separent le plus fin acier, &amp;
lequel avecq une

aultre chaulde ilz reduisent en masse. Les Allemans font leur
limes

de fer fort.

On aplique l’acier

aulx houtils dess non

pas des deulx costés

mays dessoubs l’endroit

où l’on les affuste &amp;

aiguise. &amp; de ceste part,

ilz doibvent estre de fer

fort doulx.

Les levantins raffinent

nostre acier, car leur pays

ne leur en porte point. Et

le font recuire dans un

pot avecq du bitum &amp;c.