Animaulx à poil et fleurs foibles

et fort tanvres

Les animaulx à poil sont malaisés à mouler pource que le

poil se releve &amp; se represente comme meslé &amp; à
to parcelles amassées.

Partant il le fault tenir couché avecq quelque chose desiccative

&amp; qui l’affermisse. Et en cela la plus singuliere chose est

l’huile de froment, de laquelle tu l’oindras. Estant
gecté, tu le

pourras reparer. Le corps des papillons et les herbes

qui ont la tige &amp; les foeilles bourrues de certain poil

follet &amp; lanugineulx se doibvent aussy oindre de mesme
huile

pour tenir ceste bourre couchée; ensemble les fleurs qui ont la

foeille fort delicate &amp; tanvre, car l’huile de
froment sec les roidist et affermist.

Et si quelqu’un se vante de mouler ce qui luy sera
presenté,

donne luy à mouler la teste bourrue de l’herbe appellée
dent

de Lyon ou un papus qui vient des graines de
lapasses

&amp; vole de soy mesme au moindre souspir de vent qu’il
fasse.





Noyaulx pour mouler creus

Les animaulx d’or &amp; d’argent se moulent
s volontiers creux

pour eviter la pesanteur, et les frais aussy, s’ilz ne sont

bien petits. Mays pour faire l’ame &amp; le noyau, il fault que

le moule soit fraichement moulé &amp; non sec.





Toile d’iraignee

Elle se deffaict dans l’eau &amp; par ainsy ne se peult
mouler

en noyau, mays on gecte l’iraigne et puys on dessaigne

les filets tendus entre les herbes qu’elles font aulx
champs

sur du quarton avecq une poincte. On fait
aultour un bort

de papier collé sur le quarton &amp; on gecte
d’estaim bien peu allié

de plomb.





Or fin

Il y a une nature d’or qu’encores qu’il soict fin &amp; sans
alliage

&amp; passé par l’eau fort &amp; l’antimoyne est
toutesfoys si aigre

qu’il n’endure presque pas le marteau. Et la composition
du

verdet cy dessus descripte pour fayre courre l’or, le rend
si doulx

comme plomb.