
~~~~~~~~~~~~~~~105r~~~~~~~~~~~~~~~

Tortues

Les masles ont la coquille renversée au bout vers la queue


et ont la coquille de dessoubs le ventre encochée tout du long


depuys la queue jusques à la  teste. Et les femelles
n’ont


ne la coquille revirée vers la queue, ne les
cocheures.


Seicher couleurs

Le noir à noircir & aultres ne secheroient pas à
huile


si on n’y mectoit du verdegris.


Painctre

Les couleurs deulx foys posées sont d’elles mesmes plus


grossieres si elles ne sont conduictes. Aultrem{ent}, on
paint


sur le bois, aultrem{ent} sur la toile,
autrem{ent} sur la muraille.


Jardinier

Pour hanter en escusson, il fault prendre de la nouvelle mise


que l’abre que tu veulx hanter a faict de l’année
mesme, & en couper une branche


dans laquelle tu voys qu’auprés de la  naissance des
foeilles,


il y aye des petits boutons qu’on appelle oeillets, qui sont
comma{n}cem{ent}


de germes. Il fault dextrem{ent}, avecq un
trancheplume bien tranchant,


couper en forme d’escusson une petite portion de peau 
qui contient


un oeillet ou germe avecq la foeille, ainsy marqué B.
 Puys fais diligement dans le bois tendre, 
et qui est en


sabe, sur lequel tu veulx hanter, deulx traits ainsy 
coupés
, puys fais au milieu une fente ainsy



. Separe aprés


avecq la poincte du trencheplume l’escorce & l’ouvre par la
fente


du milieu, et y ayant proprem{ent} logé ton escuson de sorte
qu’il n’en


sorte rien dehors que le germe, lie le bien & l’envelope tout avecq
du
brin de lin ou filasse bien
doulce, en façon qu’il n’y aye rien


descouvert que la foeille, qui dans trois ou 4 jours
te donnera


indice si l’escusson doibt prendre, selon qu’elle sera verte.
Laisse


ton hante sept ou huict jours ainsy, puys le deslie
& joincts bien


l’escorce, mesmem{ent} à droict le germe, & puys le relie
tout doulcem{ent}


mays non pas si fort qu’auparava{n}t; & s’il y a quelque
mise ou


croissance, laisse luy lieu pour sortir; & fais ainsy trois ou 4
fois.

