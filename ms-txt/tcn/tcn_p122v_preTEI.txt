
~~~~~~~~~~~~~~~122v~~~~~~~~~~~~~~~

Nettoyer l’escuelle et la cueillere


de quoy on destrempe le sable

Sois curieulx de nettoyer, freschement & soubdain que


tu as gecté, ton escuelle & ta pallette ou
cuillere avecq


lesquels tu destrempes ton sable, pource que, s’il s’y
desseche,


il s’esmie & tombe dans le sable frais & faict faire


trou ou faulte en l’ouvrage. Quand aussy le moule se


recuit, ces petits lopins s’escroutent & escaillent &
gardent


de gecter net.


Mouler en creux

La cire tout seule est trop tost froidye & ne court
pas


bien partout, & le suif garde bien sa chaleur &
court


partout, mays tout seul il n’est pas bon. Mays quand


la cire & le suif sont meslés, l’ouvrage s’en conduit
bien.


Les escrevisses & autres animaulx petits se peulvent
bien


mouler creux quand au corps, mays quand aulx jambes


il seroit malaisé.





La premiere partye du moule


qui est premierem{ent} gectée sur la
platine d’ardille se fent plus volontiers


au foeu que la


seconde.


Mouler medailles et choses


plattes

Tu n’es point astrainct de faire le gect à pattes ainsy:


ains en ceste sorte:



qu’il enbrasse bien la medaille.


Car l’aultre fasson en patte ne se fait que pour


s’acommoder aulx ouvrages subtils et l’aultre qui est large et
uny vient mieulx


en medailles plattes. Mays advise qu’il faut que tout


gect soit fort delié vers la medaille & quasi pas si espés


que la medaille, si elle n’est fort tanvre co{mm}e
papier. Et puys,


de la medaille tirant au gect, le conduire tousjours en


s’espessissant, car il vient mieulx ainsy. Si le gect est espés


à l’entrée de la medaille, l’ouvrage ne vient jamays bien. Fais


que  despuys la moictié du gect en haut il soict
moyen{nement}


espés & despuys la mesme moictié en bas fort tanvre. N’oublie


pas de faire des coches  dans le hault du gect


pour empescher que le metal ne coure de furie.

