Nettoyer l’escuelle et la cueillere

de quoy on destrempe le sable

Sois curieulx de nettoyer, freschement &amp; soubdain que

tu as gecté, ton escuelle &amp; ta pallette ou
cuillere avecq

lesquels tu destrempes ton sable, pource quile, s’il s’y
desseche,

il s’esmie &amp; tombe dans le sable frais &amp; faict faire

trou ou faulte en l’ouvrage. Quand aussy le moule se

recuit, ces petits lopins s’escroutent &amp; escaillent &amp;
gardent

de gecter net.







Mouler en creux

La cire tout seule est trop tost froidye &amp; ne court
pas

bien partout, &amp; le suif garde bien sa chaleur &amp;
court

partout, mays tout seul il n’est pas bon. Mays quand

la cire &amp; le suif sont meslés, l’ouvrage s’en conduit
bien.

Les escrevisses &amp; autres animaulx petits se peulvent
bien

mouler creux quand au corps, mays quand aulx jambes

il seroit malaisé.





La premiere partye du moule

qui est premierement gectée sur la

platine d’ardille se fent plus volontiers

au foeu que la

seconde.







Mouler medailles et choses

plattes

Tu n’es point astrainct de faire le gect à pattes ainsy


, ains en ceste sorte

, qu’il enbrasse bien la medaille.

Car l’aultre fasson en patte ne se fait que pour

s’acommoder aulx ouvrages subtils et l’aultre qui est large et
uny, vient mieulx

en medailles plattes. Mays advise qu’il faut que tout

gect soit fort delié vers la medaille &amp; quasi pas si espés

que la medaille, si elle n’est fort tanvre comme
papier. Et puys,

de la medaille tirant au gect, le conduire tousjours en

s’espessissant, car il vient mieulx ainsy. Si le gect est espés

à l’entrée de la medaille, l’ouvrage ne vient jamays bien. Fais

que desp despuys la moictié du gect en haut il soict
moyennement

espés &amp; despuys la mesme moictié en bas fort tanvre. N’oublie

pas de faire des coches au hau dans le hault du gect

pour empescher que le metal ne coure de furie.