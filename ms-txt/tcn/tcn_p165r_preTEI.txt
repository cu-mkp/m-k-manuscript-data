
~~~~~~~~~~~~~~~165r~~~~~~~~~~~~~~~

Reparer

Si en ton gect il survient quelque petit trou, racoustre le


avecq de la cire gommée à esbaucher qui soit noire ou grise.


Laque

Si estant broyée tu la laisses seicher sans la tenir en
l’eau,


elle dessechera & tu auras aultant de peyne à la broyer
co{mm}e


au parava{n}t. 


Tendre un portrait en toile

S’il est foulé & plissé en le roulant, mouille le par


derriere avecq une esponge mouillée & tu le tendras
fort


uny sans le gaster.


Plastre à mouler

Quand il est long à fayre prise & seicher, c’est signe qu’il
est


trop gras & humide, qui est ce qui le faict retirer au foeu
&


se fendre, d’où viennent les baves. Celuy qui se tire en terre


maigre est le meilleur. Il ne fault pas long temps garder les
moules de plastre gras, car ils semblent la terre
grasse, qui en


se sechant d’elles mesmes se fend. Le mieulx est de les
recuire


bien tost aprés qu’ilz sont faicts, & gecter. Le bon plastre
se garde
long temps en
moules.





Il le fault


bien huiler, car


il est plus difficile


à se separer les


deulx moictiés des
moules que


qua{n}d il est


meslé.


Sang de dragon

Il se peult imiter avecq la laque, qui le surpasse en
beaulté


si d’icelle destrempée à huile, tu en glaces sur l’or ou
argent.


Destrempée à vernis, elle se meurt.


Reparer serpents et lesards

Tu pourrois bien faire des poinçons selon la forme de


leurs escailles & en faire de plus grands & plus petits


selon la forme du col, du corps & de la queue. S’il y ha


quelque chose rompu, tu le peulx hanter avecq de petites



poinctes de fil de fer ou d’acier & coller avecq
colle de poisson


& puys couvrir tout avecq cire grise ou noire. Mays il
fault


laisser seicher la colle un jour sans y
toucher.

