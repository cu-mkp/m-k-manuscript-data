








Reparer

Si en ton gect il survient quelque petit trou, racoustre le

avecq de la cire gommée à esbaucher qui soit noire ou grise.







Laque

Si estant broyée tu la laisses seicher sans la tenir en
l’eau,

elle dessechera &amp; tu auras aultant de peyne à la broyer
comme

au paravant. La







Tendre un portrait en toile

S’il est foulé &amp; plissé en le roulant, mouille le par

derriere avecq une esponge mouillée &amp; tu le tendras
fort

uny sans le gaster.







Plastre à mouler

Quand il est long à fayre prise &amp; seicher, c’est signe qu’il
est

trop gras &amp; humide, qui est ce qui le faict retirer au foeu
&amp;

se fendre, d’où viennent les baves. Celuy qui se tire en terre

maigre est le meilleur. Il ne fault pas long temps garder les

moules de plastre gras, car ils semblent la terre
grasse, qui en

se sechant d’elles mesmes se fend. Le mieulx est de les
recuire

bien tost aprés qu’ilz sont faicts, &amp; gecter. Le bon plastre
se garde

long temps en

moules.





Il le fault

bien huiler, car

il est plus difficile

à se separer les

deulx moictiés des

moules que

quand il est

meslé.







Sang de dragon

Il se peult imiter avecq la laque, qui le surpasse en
beaulté

si d’icelle destrempée à huile, tu en glaces sur l’or ou
argent.

Destrempée à vernis, elle se meurt.







Reparer serpents et lesards

Tu pourrois bien faire des poinçons selon la forme de

leurs escailles &amp; en faire de plus grands &amp; plus petits

selon la forme du col, du corps &amp; de la queue. S’il y ha

quelque chose rompu, tu le peulx hanter avecq de petites
pieces

poinctes de fil de fer ou d’acier &amp; coller avecq
colle de poisson

&amp; puys couvrir tout avecq cire grise ou noire. Mays il
fault

laisser seicher la colle un jour sans y
toucher.



