ainsy on le destrempe &amp; on le reduict en
pbalottes, le repurgeant

des immundicités. Puys on le mect cuire nettement dans un
pot vaisseau
de terre

dans la fornaise de ceulx qui font des pots
et on l’y laisse

jusques à ce que les pots soient cuits. Aprés on le
destrempe

encores avecq l’eau de sel armoniac &amp; on le broye bien
fort

et on vuide l’eau trouble &amp; nette dans un vaisseau à
part.

Derechef on remect de la mesme eau dessus &amp; on broye,

&amp; remet on l’eau trouble avecq l’aultre. Et on fait
ainsy

jusques à ce qu’il aye tout passé. En ceste sorte on le

purge &amp; mundifie, &amp; le rend on fort subtil &amp; maniable.

Ayant retiré leau par inclination ou avecq une
esponge,

on prend la residence et on la faict seicher. Puys

l’humectant de la susdicte eau comme on faict l’aultre
eau

sable, on l’employe en chassis, où s’il se retire, c’est
signe

qu’il n’est pas assés recuit &amp; qu’il le fault recuire

dadvantaige. Cestuy cy est propre pour mouler tous

metaulx, et speciallement l’or &amp;
l’argent, et tant plus

il est employé, il est meilleur. Il fault mectre à part

celuy auquel tu gectes du plomb ou estaim, car il

aigriroit l’or que tu y gecterois.

Alum de plume se doibt recuire dans un
chaulderon creusol couvert dune
tuile

à bon feu de flamme charbons, affin que
l’immundice qui pourroit

y estre se brusle avecq luy, qui ne se brusle point. Cela

se fait ou dans la forge des orfevres,
dans un countour de

briques, ou dans un fourneau à vent à foeu de
fusion, de sorte

que le sable demeure assés long temps
creusel demeure un quart dheure
rouge. Cela se faict

plus pour le mundifier que pour aultre chose. Il vient par dessus

roussastre, &amp; par dedans il demeure blanc &amp; est mieulx deseiché.
#



#

Aprés que ton alum de

plume est refroidy, pile

le dans un mortier puys

le subtilie sur le mabre,

et il se rendra en fort

subtils filaments

lanugineulx, qui donnent

liaison au sable sans se

brusler comme font

toutes aultres choses,

qui est une belle

invention. Pile le dans

le mortier en trainant

le pilon, car la poul-

siere volante te pourroit

entrer au colet ou

se poser sur ton visage,

qui te donneroit

occasion de te bien

grater. Mects en

peu à chasque foys

dans le mortier, pour

eviter la poulsiere

volante. Il est mieulx

de le broyer ainsy au mortier, en trainant le pilon,
que sur le mabre, car là c où il
s’espand, &amp; au

mortier il se ramasse de tous costés. Rends le fort subtil
&amp; douls au toucher.

L’ardille, pour fayre les cercles aultour des
moules,

doibt estre fort grasse &amp; maniable, et ne sert qu’à fayre

le contour des moules. Ainsy il la fault
seulement choisir

bien grasse, et la battre bien fort &amp; la destremper
mediocrement

avecq de l’eau &amp; la tenir dans une fosse ou
terrine, et

y faire force trous avecq un baston, lesquels s’emplissent

d’eau, pour la tenir tousjours fresche &amp; molle, affin
qu’elle

soict tousjours preste à employer à ton besoing.