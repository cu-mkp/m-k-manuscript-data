
~~~~~~~~~~~~~~~081r~~~~~~~~~~~~~~~

Sable

Il s’en trouve d’excellent au costau de Puy
David auprés de Th{ou}l{ous}e


pour plomb, estaim & cuivre. Il ne veult pas
estre trop recuit


pource que, se deseichant ainsy à coup, il perd sa liaison &
s’escuie


à la premiere entrée du metal, ce qui faict venir l’ouvraige


grumeleus & mal net. Il vault mieulx recuire de loing qu’avecq


la flamme de paille, qui engendre  de la
crasse. Plustost que


remplir le chassis, tu peulx mectre du plus subtil sable que tu
auras


dans un linge fort subtil, & en poncer à sec la
medaille, et puys


le sable mouillé que tu y mects dessus, qui ha plus de corps, le


grippe.



Le suif faict soufler



Le mercure


arresté mellé co{mm}e


on veult gecter,


faict courre le
plomb.


Mays s’il est


pur, il le fault


gecter bien chault


affin qu’il coure.


Et souspirails.


Terre à mouler

La terre à gainiers ou celle dont les
potiers font un blanchiment


sur les pots pour mieulx faire courre le plomb dessus &
garder


que le plomb ne s’emboive dedans, est fort bonne à mouler


les caves de ce que tu veulx faire en relief. Elle est de meilleure


despouille que le plastre ne le soufre, qui se font
durs


quand ilz ont faict prise. Car, la terre preste, il la fault


fort battre affin qu’elle ne se fende point. Et si la piece


est fort grande, tu la peulx mouler à plusieurs parties.


Si tu la recuits, il fault que ce soit à foeu clos. On trouve


de ceste terre au Fosseret & en un aultre lieu
appellé Ox.


Plastre

Il fault qu’il soit bien cuict, ce que tu cognoistras quand le
cuisant


en quelque cassolle de fer ou metal, tu le mesles
avecq une verge


de fer, & s’il s’attaque au fer il n’est pas
assés cuit, sinon il est


bien. L’eau de laquelle tu le destrempes doibt estre un peu tiede
&


le moule aussy de terre susdicte ou aultre un peu
chault. L’ouvraige


de plastre n’est pas de durée & les visaiges & choses
delicates se


rompent si on ne luy donne une main de colle.


Carton

Il fault prendre du papier de Florence, qui est le
plus fin, & le piler &


faire tremper plusieurs fois & changer d’eautous les
jours affin qu’il ne
sente point mal, & co{mm}e tu l’auras moulé dans le cave,
pose ung linge dessus &


par derriere, frotte avecq une dent co{mm}e si tu
voulois brunir, et il se


moulera fort net. Puys colle par derriere de la toile
avecq colle forte.

