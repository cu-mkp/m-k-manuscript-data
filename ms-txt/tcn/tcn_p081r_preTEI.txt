






Sable

Il s’en trouve d’excellent au costau de Puy
David auprés de Thoulouse

pour plomb, estaim &amp; cuivre. Il ne veult pas
estre trop recuit

pource que, se deseichant ainsy à coup, il perd sa liaison &amp;
s’escuie

à la premiere entrée du metal, ce qui faict venir l’ouvraige

grumeleus &amp; mal net. Il vault mieulx recuire de loing qu’avecq

la flamme de paille, qui engendre des de la
crasse. Plustost que

remplir le chassis, tu peulx mectre du plus subtil sable que tu
auras

dans un linge fort subtil, &amp; en poncer à sec la
medaille, et puys

le sable mouillé que tu y mects dessus, qui ha plus de corps, le

grippe.



Le suif faict soufler



Le mercure

arresté mellé comme

on veult gecter,

faict courre le

metal plomb.

Mays s’il est

pur, il le fault

gecter bien chault

affin qu’il coure.

Et souspirails.




Terre à mouler

La terre à gainiers ou celle dont les
potiers font un blanchiment

sur les pots pour mieulx faire courre le plomb dessus &amp;
garder

que le plomb ne s’emboive dedans, est fort bonne à mouler

les caves de ce que tu veulx faire en relief. Elle est de meilleure

despouille que le plastre ne le soufre, qui se font
durs

quand ilz ont faict prise. Car, la terre preste, il la fault

fort battre affin qu’elle ne se fende point. Et si la piece

est fort grande, tu la peulx mouler à plusieurs parties.

Si tu la recuits, il fault que ce soit à foeu clos. On trouve

de ceste terre au Fosseret &amp; en un aultre lieu
appellé Ox.




Plastre

Il fault qu’il soit bien cuict, ce que tu cognoistras quand le
cuisant

en quelque cassolle de fer ou metal, tu le mesles
avecq une verge

de fer, &amp; s’il s’attaque au fer il n’est pas
assés cuit, sinon il est

bien. L’eau de laquelle tu le destrempes doibt estre un peu tiede
&amp;

le moule aussy de terre susdicte ou aultre un peu
chault. L’ouvraige

de plastre n’est pas de durée &amp; les visaiges &amp; choses
delicates se

rompent si on ne luy donne une main de colle.




Carton

Il fault prendre du papier de Florence, qui est le
plus fin, &amp; le piler &amp;

faire tremper plusieurs fois &amp; changer d’eau tous les
jours affin qu’il ne

sente point mal, &amp; comme tu l’auras moulé dans le cave,
pose ung linge dessus &amp;

par derriere, frotte avecq une dent comme si tu
voulois brunir, et il se

moulera fort net. Puys colle par derriere de la toile
avecq colle forte.



