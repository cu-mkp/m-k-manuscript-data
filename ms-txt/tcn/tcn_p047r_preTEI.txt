Pour les dents

Sel armoniac i ℥, sel gemme
1 ℥, alum demy
℥. Fais

eau par la cornue, et de si peu que tu en toucheras la
dent,

le tartre &amp; noirceur s’en ira. Il est vray qu’il est de
mauvaise

odeur, mays tu le peulx mesler avecq miel rosat &amp; un
    peu

d’huile de girofle ou canelle.









Huile d’antimoine

Elle jaulnist bien fort, mesmes l’argent, si tu le poses sur
iceluy

estant chaufé.









Contre mal caducq ou vertige

Porte pendue au col de la racine de pæonia
qui soict

cuillie au descroissant de la lune.









Creusets

Ceulx de Bayonne qui semblent estre de grès sont
meilleurs,

car ilz durent sans comparaison plus que les aultres. Et pource
qu’ilz

ne sont gueres espés, on gaste moings de charbon à la fonte de
l’or

&amp; argent car ilz sont incontinent eschaufés. Ilz ne supent
pas tant

l’argent que les aultres &amp; pour ceste occasion il ne s’y
trouve gueres

de laveures. Ilz ne sont pas aussy si subgects à se verser que
les

aultres qui ont le pied plat.









Contre diarrhoee et dysentherie

Contre la diarrhoee il est tres bon d’user de la conserve

de symphitum, aultrement consolida
maior. Et si c’est contre

la dissenterie, tu peulx avecq cella frotter les temples, le
creulx

des mains &amp; la plante des pieds d’huile de cire
&amp; en prendre

une goutte ou deulx avecq une cuellerée de
bouillon. La racine

de consolida maior pilée &amp; mise entre des
pieces coupeures en

une piece de boeuf puys bouillie les reunist, à ce qu’on
dict.