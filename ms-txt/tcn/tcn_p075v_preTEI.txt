Pour faire du boys gris

Il fault prendre de limailhe de fer trois demy
sestier, pour

xviii s deniers d’alung de glace, &amp; pour aultant
de couperose

verte, pour six deniers de vert de gris,
de lama poix &amp; une carte

de cuyr eaue de courroieur, et
si vous n’en trouvés poinct, vous

mectrés de plus l’eaue de pluye  de
menu degré.







Pour dorer sur le boys

Premierement fault poser une couche de colle bien claire,
et

estant seiche, vous poserés une couche d’ore jaulne. Et quand
il

sera faict, vous prendrés du boys de figier, &amp; le
mectrés tremper

quelque espace de temps, &amp; en laverés les plases que vous
voulés

dorer, et coupperés vostre or avecq ung
couteau au pris que le poserés.

Et fault poser ledict or avecq du
coutoien. Et si vous
pouvés trouver

du figuier, prenés le blanc d’ung oeuf &amp; le fort
remuer.

Et si vostre or n’a assés belle couleur, vous
prandrés de la

plume de perdris, &amp; la ferés bruller dedans une
choffrette,

et faictes aller la fumée contre ce que vous aurés
doré.







Pour dorer d’or moleu

    Fault prandre une coquille d’or et, auparavant
que en vouldrés

travailher, vous la mectrés tramper avecq de l’eaue de gome
et

le poserés avecq un pinsseau, &amp; le polirés avecq une
peau dant de

loup quand il sera sec.







Recepte pour mectre tous boys

en coulleur



Pour le faire noir, il le fault tremper en huille
d’olive, et

la corne au cas semblablement quatre ou cinq
jours, &amp; puys

le bouilhir là où il aura trempé l’espace d’une
heure, &amp; la

tirer hors de l’huille, et prandre du souffre vif ou
d’aultre