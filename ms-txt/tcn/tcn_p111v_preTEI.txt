
~~~~~~~~~~~~~~~111v~~~~~~~~~~~~~~~

Eau de sel armoniac

Il suffist la grosseur de deulx chastaignes
de sel


armoniac pulverisé dans un pot d’eau, et
qu’à la langue


tu trouve l’eau mediocrement salée, car trop n’est
pas bon.


Sanguine

Pour nettoyer les diverses couleurs du plomb & de
l’estaim,


on pulverise de la sanguine, & avecq des sayes on en
frotte l’ouvrage


moulé.


Chancre et escrevisse



Ce sont des plus difficilles à mouler, & qui les moule bien


en moulera bien d’aultres choses fort subtilles.


Lesards

Quand on les prend avecq les deulx doigts par les
costés de


la teste au droict des oreilles, on luy faict ouvrir la 
gueule,


puys on luy prend le bout de la mandibulle basse avecq
le bout de l’ongle, & aprés de celle


de dessus il serre l’ongle mays il ne la peult pas
passer, mays


il serre bien fort. Et s’il mordoit la chair vive il ne
sçauroit
 laisser la prise, & n’y auroit meilleur remede que de
luy


couper promptem{ent} la teste. Au printemps,
co{mm}e ilz ont changé de


peau, ilz sont plus beaus.





Les petits lesards qu’on prend l’esté de la grandeur
de petites lesardes, gris sur le


dos & vers par dessoubs, sont


fort propres pour gecter en argent


& or ou aultre
metal, pource qu’ilz


ont l’escaille plus rude que les lesardes


& se monstrent mieulx.





co{mm}e une tenaille


Composition de sable

Tout estant recuit co{mm}e il est dit cy dessus, prens


quattre 4 pleins crusols de plastre, deulx 2 de
brique,


& un d’alum de plume. Ne passe pas par le tamis
pour


mesler,  pource que l’alum ne passeroit pas.


Mesle avecq les mains, jusques que l’un ne
l’autre,


ne blanc ne rouge, ne se cognoisse parmy l’autre.


Si ton plastre n’estoit fort n’y mesle pas du tout tant de
alum


de plume, car il attendrist les moules. Advise bien aussy
que


ton sable ne soict pas chault (co{mm}e il est incontinent qu’il
a esté


recuit)  quand tu le vouldras destremper d’eau, car
cela 


faict les moules trop tendres & rompans.







Tu peulx bien


quelques fois diminuer


la quantité du plastre


si tu ne le trouves asser


fort pour resister au


foeu & s’il se fend,
 affin que la partie


des tuiles pilées


soubstienne, avecq l’alum


de plume que tu


pourras augmenter


aussy affin qu’il


fasse meilleure


liaison.

