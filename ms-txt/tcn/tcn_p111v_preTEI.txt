Eeau de sel armoniac

Il suffist la grosseur de deulx chastaignes
de sel

armoniac pulverisé dans un pot d’eau, et
qu’à la langue

tu trouve l’eau mediocrement salée, car trop n’est
pas bon.







Sanguine

Pour nettoyer les diverses couleurs du plomb &amp; de
l’estaim,

on pulverise de la sanguine, &amp; avecq des sayes on en
frotte le’ouvrage

moulé.






Chancre et escrevisse



Ce sont des plus difficilles à mouler, &amp; qui les moule bien

en moulera bien d’aultres choses fort subtilles.







Lesards

Quand on les prend avecq les deulx doigts par les
costés de

la teste au droict des oreilles, on luy faict ouvrir la g
gueule,

puys on luy prend lae bout de la mandibulle basse avecq
le bout de l’ongle, &amp; aprés de celle

de dessus il serre l’ongle mays il ne la peult pas
passer, mays

il serre bien fort. Et s’il mordoit la chair vive il ne
sçauroit

au laisser la prise, &amp; n’y auroit meilleur remede que de
luy

couper promptement la teste. Au printemps,
comme ilz ont changé de

peau, ilz sont plus beaus.





Les petits lesards qu’on prend l’esté de la grandeur
de petites lesardes, gris sur le

dos &amp; vers par dessoubs, sont

fort propres pour gecter en argent

&amp; or ou aultre

metal, pource qu’ilz

ont l’escaille plus rude que les lesardes

&amp; se monstrent mieulx.





comme une tenaille









Composition de sable

Tout estant recuit comme il est dit cy dessus, prens

quattre 4 pleins crusols de plastre, deulx 2 de
brique,

&amp; un d’alum de plume. Ne passe pas par le tamis
pour

mesler, may pource que l’alum ne passeroit pas.

Mesle avecq les mains, jusques que l’un ne
l’autre,

ne blanc ne rouge, ne se cognoisse parmy l’autre.

Si ton plastre n’estoit fort n’y mesle pas du tout tant de
alum

de plume, car il attendrist les moules. Advise bien aussy
que

ton sable ne soict pas chault (comme il est incontinent qu’il
a esté

recuit) C quand tu le vouldras destremper d’eau, car
cela les

faict les moules trop tendres &amp; rompans.







Tu peulx bien

quelques fois diminuer

la quantité du plastre

si tu ne le trouves asser

fort pour resister au

foeu &amp; s’il se fend,

&amp; affin que la partie

des tuiles pilées

soubstienne, avecq l’alum

de plume que tu

pourras augmenter

aussy affin qu’il

fasse meilleure

liaison.