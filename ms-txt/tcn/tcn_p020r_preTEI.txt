








Pour faire les millas 



Il fault faire fraiser du millet po{ur} en
tirer la croutte, et puis le

netoyerés bien. Aprés il fault le remouldre bien delié et le passer
par

ung cedas bien delié. Ce faict, il fault detremper la
farine avec du

beurre frais fondu et du laict, et qu’il y ait aultant
d’ung comme d’aultre,

de maniere qu’il soit fort clair, comme pate po{ur} faire
bignetz. Et y

mettrés des jaulnes d’oeuf selon la quantite de la farine,
de sorte

qu’il revienne deux jaulnes d’[oe]uf po{ur}
chaique millas. Puis y mettrés

du safran, si vous voulés, po{ur} leur donner
ung peu de couleur.



Il fault aprés avoir des moulles, et fault qu’il soient de
terre,

de la façon d’ung fons de chappeau à la catholicque, mais il

fault qu’il soit ouvert par les deux boutz. Et puis ayant faict

bon feu, vous nettoyerés la place du fouyé où vous
voulés

mettre voz millas, et puis vous prandrés voz
moulles et les gresserés

bien fort affin que la pate ne se tienne pas quant elle sera
cuitte.

Ayant faict cela, vous mettrés voz d{ictz} moules sur
la place du fouyé

bien nettoyée, et mettrés ung peu de farine au fondz, et les

emplirés de la pate cy dessus dicte. Aprés vous couvrirés
les

dictz moules d’ung couvercle, qui sera faict comme le
moulle mais

il fault qu’il soit plus grand, et qu’il ne soit pas ouvert

par dessus. Puis, ayant faict cela, vous mettrés ung peu de
foin

sur led{ict} couvercle et force rachaulx, et
y ferés bon feu

tout autour de charbon. Cela faict, vous en descouvrirés

ung de là à peu de temps, et verrés quant il sera cuit. Il

faudra qu’il soit dur.







Vitrier



Le verre de Lorraine est plus plain & plus uny que
le verre

de plat et plus fort & de plus de durée. Mays
co{mmun}ement il est

tasché par venes co{mm}e lignes droictes co{mm}e
tanées, ce qui advient

pource que les verriers, l’ayant faict, le mectent tout
chault

sur la paille, qui le tache de ceste sorte. Cela
neantmoings

s’efface avecq du vernis & du sel & aultres
drogues que les

vitriers y mettent. Le verre de Lorraine se
    vent à lien &

à chasque lien il y a trois tables. Le
lien coste co{mmun}ement x
s{ols}.

Le verre de plat se <-vent en-> faict en
France, il est plus blanc & plus clair,

mays il n’est pas aussy de telle durée que le Lorrain. Il est
aussy co{mmun}ement

envellé & pour ceste occasion il est meilleur à faire petites
losanges que

grandes pieces quarrées en forme de chassis, pource que elles ne se
peuvent bonnem{ent}

bien assoir uniment.





Le verre de plat

se vent à paniers.

Le panier contient

24 plats, qui se

vendent commune{ment}

x ou douze lb.


