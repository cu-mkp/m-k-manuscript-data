
~~~~~~~~~~~~~~~131v~~~~~~~~~~~~~~~


en forme ronde pour la gecter en or et argent, ne
mects


rien en ta cire que tu præpareras pour cet effect 
de


toutes ses drogues, sinon y gecter du soufre fondu,
co{mm}e


elle est fondue, & de la fumée de chandelle. Le
soufre


fondu va au fonds et neanmoings laisse de sa qualité


à la cire, la faisant promptem{ent} fondre au foeu &
luy


donna{n}t fermetté. En ceste sorte tu peux fondre au


feu ceste  figure esbauchée de cire. Mays si
elle


est composée de ceruse ou semblables, il faut que


tu mectes ton moule dans l’eau bouillante.



Pour figures


de cire platte,


il n’est poinct besoing


de tout cela,


car la cire se


despouille & ne


demeure pas dans


le moule.


Quand le gect d’estaim ou


de plomb soufle

Si ton ouvraige gecté a souflé, il se peult reparer


avec de la cire fort dure, que tu peux aprés argenter


ou dorer. Pour obvier à cela, si tu gectes tanvre,


la ligue d’une ℥ de
plomb sur une lb d’estaim


est bonne. Mays si tu gectes de plombpour chose
espesse, il fault


bien sur une lb d’iceluy deux ℥
d’estaim, car le plomb,


estant gras & poisant, porte plus. De ceste ligue j’ay


gecté ung grand lezard co{mm}e le naturel. En
chose


espesse,  qui garde long temps sa chaleur, s’il y


a gueres d’estaim, il faict soufler. Ton moule ne


doibt pas estre froid, mays en telle chaleur que tu


le puisses manier sans lesion, ou que tu puisses tenir


le doigt dans le gect sans te brusler. Il fault
aussy


que ton plomb ou estaim soit comme rouge. Fonds


premierem{ent} le plomb, & puys la ligue de
l’estaim dessus.


Et co{mm}e tu vouldras gecter, mets un lopin de
rousine


& puys un peu d’estaim de glace. Si tu mects parmy
l’estaim


trop de plomb, il ne court pas bien tanvre. Et pour le
sçavoir,


si l’estaimcrie fort, c’est signe qu’il n’y ha pas
trop de plomb.


S’il crie lentem{ent}, c’est à dire qu’il y en ha
trop.


Advise bien




Tu y peulx soulder


de  la mesme


matiere puys la


reparer avecq le
burin, limes, chaple


& semblable.




L’estaim est un
metal qui penetre,


qui soufle & brusle


et est fantasque


à pratiquer, plus que


l’or et l’argent.



Le plomb veult


estre non seulem{ent} rouge,


mays bien vif &


courant & liquide


co{mm}e eau, qui est signe


de sa parfaicte


chaleur, & le moule
est tellem{ent} chault
que


tu puisses soufrir


le doigt dedans.


Ne l’ouvre pas qu’il


ne soit refroidy.


C’est signe de bon gect


tant pour luy que l’or


& argent quand il sort par les souspirails.

