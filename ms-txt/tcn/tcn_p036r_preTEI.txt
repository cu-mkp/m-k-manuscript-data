   qui ne se voye poinct, &amp; jecteras tout subtillement par gentilesse dans le sac ou gibbessiere.   Pour fayre transmuer une boule en un dé à couldre, subtil  de cuir Fais un petit estuy de cuyr simple comme de vache ou marroquin assés espois, hault de trois doits, cousu comme le doigt d’un gand &amp; de telle largeur que deulx pointes de doigt y puyssent entrer &amp; qui au bout, qui est un peu fronssé, a un trou rond de la largeur d’un double liard. Ayes un deulx boules de buys semblables, &amp; que l’une soict creuse &amp; ouverte d’un trou rond seulement par un costé de sorte que le dé à couldre y puysse entrer. Doncq, quand tu vouldras jouer, tu mectras ton estuy de cuir sur la table avecq la pillotte qui n’est poinct creuse. Passe le baston par dedans l’estuy de cuir pour monstrer qu’il n’y a rien, monstre aussy la pelotte ronde, et tiens celle qui est creuse &amp; qui ha dedans soy le dé à couldre entre le petit doit &amp; l’annulaire, et ce de la main droite de laquelle tu tiens le baston. Aprés tu prens ton estuy de cuir &amp; le pose sur la pelotte creuse qui est entre les doits, &amp; faisant semblant d’y mettre de la pouldre d’oribus dessus, tu remects le moule de cuir qui contient la pelotte du dé sur la table, puys tu prens la pelotte ronde &amp; massive demeurée sur la table, et luy commandes de entrer par dessoubs la table dans l’estuy de cuir. Puys levant le cuir, elle semble estre celle mesme, combien que ce soit la creuse. Puys tu la recouvres &amp; luy commandes qu’elle se fasse invisible. Et lors levant l’estuy en pressant, tu enleveras quand &amp; quand la boule; &amp; l la remectant avecq l’estuy à part &amp; a , il se trouvera en sa place un dé pour les dames à qui le cul faict mal, c’est à dire le cul de l’esguille.   