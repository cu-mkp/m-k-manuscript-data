
~~~~~~~~~~~~~~~096v~~~~~~~~~~~~~~~

Gardes grises

Il ne les fault, estant blanches, que bi les bien
nettoyer, puys les


mectre au fœu & les faire passer bleu. Et fault bien prendre


garde qu'ilz ne passent pas trop le bleu, car ne l'or ne l'argent


ne aultre couleur n'y prendroit pas. Pour ce faire, qui est


appellé les faire passer, on ha un chaulderon plein de
cendres


qu'on couvre de charbon fort allumé, & les faict on chaufer
ainsy


bien fort une heure ou deulx, et co{mm}e
les cendres sont fort chauldes,


on tire le charbon d'un costé & on mect la garde au lieu où
estoit


le charbon & on la couvre toute de cendre. Et quand le
corps


de la garde, qui est le principal, est tout passé, on revire la


garde par l'aultre costé, et en ceste sorte le gris ne peult pas


trop passer, si quelque charbon allumé n'y touche. Le gris
se


peult bien faire au feu dcommun de la cheminée,
mays il y a


danger qu'il ne passe trop & ne fasse une crasse qui
l'empescheroit


de prendre couleur. Le bleu se faict incontinent que la
cendre


a un peu chaufé les gardes, mays il est tousjours gris de


quelque costé. Aprés le bleu vient le gris.


Couleur d'eau

Pour couleur d'eau, on passe la lime doulce sur
les gardes pour les


blanchir, puys le brunisson. Aprés, on les faict passer
bleu


jusques à ce qu'elles viennent grises. Aprés, comme elles sont
encore


mediocrement chauldes, on passe la sanguine par dessus, et
co{mm}e


elles se froidissent, on les tourne à reschaufer, car la couleur


d'eau ne se faict qu'à plusieurs foys. Et si les gardes n'estoient


chauldes, la sanguine rascleroit & defferoit la couleur. Il
fault


adviser que les gardes ne passent pas trop le gris, car elles


gecteroient une crasse qui empecheroit de prendre la couleur.


Il fault presque un jour pour aprester, adoulcir
& mectre en


couleur d'eau, mays qu'elles soient un peu passées bleu, c'est
assés


pour le gris & aultre couleur. Le gris est la moingdre couleur


aprés le vernis qui est de deulx couleurs, ou jaulne ou
noir.


Vernis jaulne

On blanchist bien fort & on nettoye bien les gardes. Aprés


on les charge à froid avec une plume toutes d'huile
d’olive de 
noix, et aprés les tourner sur un bon fœu de
charbon qui est sur


le fourneau des fourbisseurs, sans qu'elles touchent
au charbon


ne à la cendre. Et quand elles ne fument plus, c'est faict.

