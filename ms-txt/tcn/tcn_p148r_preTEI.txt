pas venu si cler que je desirois, je l’ay encore recuit,

laissé froidir, remis au blanchiment &amp; grattebroissé. Il
est

venu fort net. Ainsy feras tu du cuivre et argent. Et si
tu veulx donner







Belle couleur au letton

L’ayant bien nettoyé, comme dict est, &amp; bien
grattebroissé,

fais le bouillir en eau &amp; racine de cucurme ou
terra merita,

et il viendra tres beau.







Blanchiment

Si c’est pour argent, ne pile pas ton tartre avecq
du

fer, ains avecq le manche du marteau, car si tu
touches

&amp; trempes du fer en ton blanchiment, l’argent
viendroit

rouge comme cuivre &amp; te le fauldroit recuire &amp;
remectre

au blanchiment. Ne mesle rien avecq ton tartre qui ne

doibve entrer au blanchiment, car cela le corromp. Ne le

laisse pas verser hors son premier bouillon, car en cela

est toute sa force. Le blanchiment se faict d’une
partye

de tartre pulverisé &amp; la moictié de sel
commun.







Mouler pied de butor ou

d’aigle ou d’aultres oyseaulx pour

pied de salieres ou vases

On moule communement le pied &amp; la jambe jusques au jarret.

Et pour cet effect, on le moule à cinq pieces: la jambe de

deulx pieces, le dessus du pied en deulx et le dessoubs d’une

piece.



de trois pieces







Crocum ferri

Pour le faire bientost, rougis la limaille dans une
caisse de fer,

le remuant souvant. Puys arrouse le de bon vinaigre &amp; le
laisse evaporer

&amp;, sans l’oster de dessus le foeu, laisse le rougir &amp; enflammer.
Estant froid,

pulverise le sur le mabre &amp; le retourne au foeu,
rou arrouse de vinaigre,

et puys enflamme. Ainsy il sera bientost coloré &amp; subtilié.