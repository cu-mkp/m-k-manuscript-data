
~~~~~~~~~~~~~~~148r~~~~~~~~~~~~~~~


pas venu si cler que je desirois. Je l'ay encore recuit,


laissé froidir, remis au blanchiment & grattebroissé. Il
est


venu fort net. Ainsy feras tu du cuivre et argent. Et si
tu veulx donner


Belle couleur au letton

L'ayant bien nettoyé, co{mm}e dict est, & bien
grattebroissé,


fais le bouillir en eau & racine de cucurme ou
terra merita,


et il viendra tres beau.


Blanchime{n}t

Si c'est pour argent, ne pile pas ton tartre avecq
du
fer, ains avecq le manche du marteau, car si tu
touches


& trempes du fer en ton blanchiment, l'argent
viendroit


rouge co{mm}e cuivre & te le fauldroit recuire &
remectre


au blanchiment. Ne mesle rien avecq ton tartre qui ne


doibve entrer au blanchiment, car cela le corromp. Ne le


laisse pas verser hors son premier bouillon, car en cela


est toute sa force. Le blanchiment se faict d'une
partye


de tartre pulverisé & la moictié de sel
commun.


Mouler pied de butor ou


d’aigle ou d’aultres oyseaulx pour


pied de salieres ou vases

On moule communement le pied & la jambe jusques au jarret.


Et pour cet effect, on le moule à cinq pieces: la jambe de


deulx pieces, le dessus du pied en deulx et le dessoubs d'une


piece.



de trois pieces


Crocum ferri

Pour le faire bientost, rougis la limaille dans une
caisse de fer,


le remuant souvant. Puys arrouse le de bon vinaigre & le
laisse evaporer


&, sans l'oster de dessus le fœu, laisse le rougir & enflammer.
Esta{n}t froid,


pulverise le sur le mabre & le retourne au fœu,
rou arrouse de vinaigre,


et puys enflamme. Ainsy il sera bientost coloré & subtilié.

