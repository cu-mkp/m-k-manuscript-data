
~~~~~~~~~~~~~~~104v~~~~~~~~~~~~~~~

Contre la galle des chiens

Une demy ℥ de staphisagrie pour les
chiens


communs & une ℥ pour les grands, en
pouldre subtile,


battu avec deux blanc dhuile d'œufs & un
quarteron


d'huile. Leur faire boire à jeun, les ayant tenus


la nuit enfermés sans manger. Aprouvé


Pour gect

Si tu as quelque piece qui ne soict point de despouille &


grande, moule la avec de la cire, soict cave ou relief, pource
que


elle preste estant molle & obeist, et ainsy se separe de la
piece


sans y rien laisser. Mays advise que la cire fondue ne soict


ne trop chaulde ne trop froide. Aulcuns moulent avec de la
cire eschaufee dans de l'eau chaulde, mays en pressant
le
moule se gaulchist & se faict faulx. Quand tu as le cave
de
cire, tu y peulx gecter de l'ardille fort doulce &
fort destrempee


& claire, & laisse secher à l'aise. Puys tu feras un cave


là dessus ave de plomb ou estaim, dans
tu lequel ce que tu


formeras sera de bonne despouille.


Orfevre

Sçaiches que c'est que travailler le pailleterie, c'est


des escailles d'argent pur & d'argent doré, de quoy on
faict


les hoquetons des archiers.


Espinette jouant toute seule

Fais un axe tout entourné de roues percees tout aultour


en l'espesseur et attaches des plumes co{mm}e pour
cistre ou
espinette, & les dispose selon la chançon que tu
vouldras


faire dire, y laissant telle distance convenable. Et
tourna{n}t


l'axe, ou par toy mesme ou par ressort d'horloge, ton
invention


s'effectuera.

