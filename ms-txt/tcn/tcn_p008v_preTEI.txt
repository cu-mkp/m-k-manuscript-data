








Polissement du ruby balay

Il ne se polist poinct avecq tripoly <-may-> comme les
aultres,

mays avecq de la pouldre de marchasite & de
l'huile.





Or et argent moulu

Il fault calciner ton or fin avecq le
☿, puys fayre bien

essuyer ton amalgame & fayre voler ledict mercure.
Aprés,

le broyer sur le mabre avecq eau gommée. Quand à
l'argent,

il le fault prendre de depart & le faire manger à l'eau
fort,

puys le retirer avecq la lame de cuivre, & le laver
bien fort

aprés le mouldre avecq eau gommée.







Polissement de pierres

Il y a pour ce faire trois roues, une d'estain, de
plomb, & de

cuivre fin. Sur la <-cu-> roue de
cuivre, ne se taille <-co-> ou polist

communement que le diamant, le rubi, saphir, &
jacinthe orientale.

La roue d'estain est pour les pierres plus tendres
comme

l'esmeraulde, l'ametiste & aultres.





M<-[illegible]->ixtion des pintiers

Pource que parmy le fin estaing ilz meslent bien souvent
la

moictié de plomb, qui rend l'estaing
sourd, pour corriger

cela, ilz meslent de la limaille de letton parmy, pour le

rendre sonnant.





Amalgame parfaict

Ayés un grais le plus delié que tu pourras, & le
cave

au milieu. Mectés y la huictiesme partye de
☿ <-au-> & là

dedans, frottés & usés, y adjoustant de l'eau,
v[{ost}]re ☾ ou
☼,

jusques à ce que la matiere viendra comme paste, & encores plus

dur. Aprés si vous voulés, faictes le manger avecq de bon

eau fort si c'est ☾ ou
♀, puys refondre l'ayant retiré

comme vous scavés. La ☾ aura taincture et
laissera, esta{n}t

fondue, quelque grain de ☼, & le
♀ sera fort beau & n'aura

presque poinct de chappe.


