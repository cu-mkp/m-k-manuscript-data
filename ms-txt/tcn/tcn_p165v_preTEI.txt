






Plant d’animaulx

Non seulement avec les poinctes de fer
mays avecq de la

cire fondue, les animaulx s’asseurent sur la plaste de
terre.

Laves les premierement en eau claire, estant
morts dans la mixtion

de vinaigre &amp; urine,

&amp; avecq une esponge

repurge leur la gueule,

les yeulx

et la

teste de

la bave

qui en

sort,

car

jamays

le sable

n’y prendroit

bien, et

viendroit

grumeleux.



Si tu leur veulx fayre tenir

la bouche ouverte,

mects y un petit

bout de corde

d’espinette, qui ne

tiendra point de

lieu.





Gardes animaulx

Si les ayant moulés une foys, tu les veulx garder

pour les mouler dadvantage, remects les dans ceste

mixtion d’urine, vinaigre &amp; eau de vye, où tu
as

faict mourir les aultres, et il s’y gardera fort

long temps sans se gaster. Si tu as quelque entameure en

la main, gardes bien que ceste mixtion n’y touche.





Moules

Estant moulés, ne les garde pas long temps, ains les

employe u le plustot que tu pourras, pource
qu’estant

long temps gardés, ilz sont subgects à se corrompre.



Quand ilz sont

recuits, la chose

y vient mieulx.





Luth

A la recuite tu peulx bien employer le luth commun. Mays

quand tu vouldras gecter, despouilles en le moule &amp;
promptement

avecq une broisse couche le luth de plastre qui ha

servy aulx moules, car il sera sec en se posant, &amp;

gecte. Il fault principallement mectre ce luth sur
les

joinctures.





Argent

Quand il sautille, estant fondu, c’est signe qu’il est

bien chault, &amp; pource que communement il est
plombeux,

il est bon d’i gecter du mortier de chaulx, car cella

attire &amp; amasse le plomb.





Aisle de mousche

Affin qu’elles viennent mieulx, mects despuys le gect

jusques aulx bout d’icelles des filons de cire. Fais

aussy que soubs le ventre il y aye assés de cire,

car c’est ce qui faict le gect.

    













Raporter quelque aisle

de mousche ou semblable

Elle se

raporte avecq colle de poisson

destrempée avecq eau de vye sur foeu lent, faisant
aussy

chaufer l’ouvrage. Puys cela se couvre avecq de la cire

à esbaucher qui soit grise.



