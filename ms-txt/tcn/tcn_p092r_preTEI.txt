






<-Sable-> Mixture aysée à fondre

Une <-℥ de-> partye
d'estaim doux, une partye de plomb fin, une

partye d'estaim de glace & une partie
d'argent vif arresté faict une

ligue & souldure si aisée à fondre qu'aisement elle se peult
fondre

dans un plat d'estaim fin.




Mouler cave d'un costé et de relief

de l'aultre

Et pour cet effect on gecte une medaille d'estain fin, qui
est plus

dur à fondre. Et co{mm}e elle est nette, on moule avecq icelle.
Et on

la laisse en l'une moictié du chassis, & on l'y presse un
peu affin

qu'elle y tienne mieulx. Et aprés tu gecteras dans ton
chassis

de la souldure cy dessus descripte, ou aultre plus fondante

que l'estain fin. Et ainsy la seconde medaille se fondra
&

moulera sur la premiere sans la gaster. Mays pour faire

plus seurement, destrempe du noir de lampe avecq de l'eau,
& avecq

un pinceau donnes en une couche legere sur la medaille qui

demeure dans le chassis & laisse seicher. Ainsy elle ne
fondra

poinct.

Mays si tu as une medaille de cuivre ou d'argent, tu
la peulx

bien laisser dans le gect si tu veulx gecter de plomb ou
estaim.

Mays il fault qu'elle soict un peu chaulde, car la froideur feroit

retirer l'estain.

L'estaim veult estre gecté bien chault pour venir net.

L'estain doulx qui est
le meilleur pour le gect est celuy qui, estant

gecté en grille, est <-bruny &-> luisant & poly
co{mm}e un mirouer & qui semble

avoyr esté bruny. Et n'ha poinct de trous co{mm}e celuy qui est
aigre & qui

n'est point luisant co{mm}e bruny.




Potin

Le potin, estant gecté chault, court & coule
co{mm}e estaim. Mays la

medaille en est blanchastre et jecte incontinent le verd, ce que
ne faict

la bonne matiere.




Mouler statues

La moictié de terre bourre dont usent les
fondeurs & moictié

terre ardille <-g-> rend fort net.


