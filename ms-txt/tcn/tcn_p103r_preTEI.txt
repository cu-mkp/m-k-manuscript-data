Contre bruslure, excellent

Chaufe de l’huile de lin a foeu doulx, sans qu’il
bouille &amp;

fremisse, mays comme il sera chault mects y le quart
d’icelle

de la plus noeufve cire que tu pourras. Estants fondus,

laisses les refroidir, &amp; comme ilz commanceront à se
cailler, remue

tousjours avecq une spatule de bois noeuf t
tant que tu mettras

à dire un 9 pater noster, et comme tu les
diras, lave ceste composition

avecq de l’eau beniste, tousjours remuant. Ayant dict
les

premiers 9 pater noster, verse la
premiere eau &amp; y en remects

de nouvelle, &amp; lave &amp; remue la composition l’espace que
tu diras

8 pater noster, à la 3 l’espace de 7, &amp; ainsy
consequemment

jusques tu adjousteras nouvelle eau, faisant
comme dessus jusques

au dernier &amp; seul pater noster de noeuf. Lors tu auras
un

onguent blanc &amp; doulx, duquel tu oingdras la brusleure

l’espace de 9 jours. Mays n’y en mects pas
d’advantage,

car il te faeroit surcroistre la chair. Tu
pte penseras

deulx foys le jour &amp; à chasque foys tu te
laveras le visaige

avecq eau &amp; vin meslés ensemble un peu tiedes, sans
frotter

mays comme le pressant avecq un linge mouillé, et tu
l’essuyeras

de mesme aff avecq un linge deslié, &amp; aprés
mects l’unguent,

sur lequel tu pourras mectre des foeilles de lierre.
Cecy

faict renaistre le poil &amp; ne laisse poinct cicatrice.
Un

pouldrier, qui s’estoit presque tout bruslé m’a
&amp; qui n’avoict

aulcune aparence de brusleure, me l’a enseigné.







Contre la galle des chiens

Les Anglois, qui caressent fort les chiens pour
le

soin qu’ils ont de leur bestail, ont des penseurs
d’iceulx

qui non ont particulierement cet office. Et
faisant fondre de

la pegue dans de l’eau &amp; l’y laissant tremper,
frottent les

chiens de ceste eau, ou bien avecq de l’eau de
sublimé.