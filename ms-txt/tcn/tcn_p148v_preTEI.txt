








Mouler tortues

Aprés rassemble les parties de ton
moule et

cramponne curieusement toutes les joinctures, tant

de dessus &amp; dessoubs que par les costés, n’ayant

pas oublyé d’encocher les joinctures des moules
comme

aulx aultres. Ayant cramponé le tout, deffais

les crampons des costés &amp; non les aultres. Et ainsy

ton moule de plusieurs pieces sem s’ouvrira
comme

s’il estoit seulement de deulx moitiés. Si tu veulx

mouler creux, fais au milieu de la partie du
moule

du ventre un trou de part en part qui, au dedans,

soict de telle capacité que le bout du petit doigt y

puisse presque entrer, eslargissant comme en clervoise
le

dehors du trou. C’est pour jecter le noyau. Or

note que toutes ces difficultés ne seroient poinct si
tu

ne voulois mouler creux, pource que tu pourrois

mouler la tortue de deulx pieces  et la
brusler

dedans, comme les aultres animaux, et seroit bien plus

tost fait. Mays comme la tortue est massive &amp;
qu’elle

se trouveroit pesante sans estre creuse, on l’estime

mieulx moulée de ceste sorte creuse, et en cha
ceste façon,

pour faire bien un moule, il fault bien trois

jours. Advise en moules creux &amp; fantasques
d’avoir

du plastre fort, qui endure le foeu sans se crever, s’il est

possible. Mays si tu n’en peulx avoir de tel, mesle un

peu plus d’alum de plume &amp; adjouste y aussy du
crocum,

qui le fortifie &amp; faict que les baves, s’il en y a, viennent

si subtiles qu’elles sont aysées à deffaire. N’oublie pas

aussy de bien serrer avecq une presse tes moules,
pour

obvier aulx baves qui se font ou quand le moule n’est

pas bien joinct ou quand il est crevé. Pour reparer,

si les traicts ne sont assés aparents,
ressuicts les legerement

avecq un burin, puys les adoulcis avecq le ciselet.
Les

baves s’ostent avecq le chaple, forme de
burin. Pour les

grumeleures &amp; escailles, elles se font ou avecq une petite

gouge ou petites portes pieces rondes, ou avecq la
poincte d’un

ciselet non trampé &amp; frappé sur une petite lime.



Fais ce trou

plustost que

mouler rejoindre

tes moules



