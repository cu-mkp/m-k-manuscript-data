












jour, arrache du bout des ongles les poils qui font

la poincte trop longue, et jusques à ce que la poincte te

semble bien &amp; que tu y remarques les poils de rat
qui sont

touts noirs &amp; le poil de menue gris est
blanchastre

a la despuys la racine jusques au milieu. Quand il

sera à ta fantasie, lie b et sarre bien fort avecq du

filet en deulx endroicts, puys couppe le superflu

&amp; l’adapte à un tuyau de grosseur qui luy soict

convenable, de canard ou de corbeau pour les
petits.

Les bons pinceaulx sont ceulx qui, estant trempés

dans l’eau, ne font point de ventre si tu en trasses

sur la main.







Huile

Tout huile qui s’embreve au papier &amp; en
chaufant

s’evapore au foeu &amp; laisse le papier net, comme la
tourmentine

&amp; huile d’aspic, est bonne à faire
vernis.







Sable

Toute chose broyée &amp; destrempée soufle, selon

aulcuns.







Four à souflets

Plustost qu’i mectre le metal, il fault qu’il soit

rouge au fonds comme un charbon &amp; bien
enflambé.

Aprés tu  l’emplis, &amp; couvre le charbon
&amp; ajouste les

souflets, aultrement le metal de dessus se fondroit

par le moyen des souflets &amp; le fonds seroit caillé
&amp;

refroidy &amp; ne courroit pas. Mays si tu procedes en

ceste sorte, tu fondras tout ce qu’il te plaira.







Vernis sur papier

Les Allemands font des boictes p couvertes de
papier painct &amp; le vernissent

de glaire d’oeuf meslée de gomme &amp; d’un peu
d’huile, non d’aspic, mays

d’un aultre odorant qui semble huile
d’olif. Tout ouvrage faict avecq

glaire soubstient l’huile. C’est avecq cela que les
painctres trompent les

pauvres paysans, paignant leurs bandes de taffetas
avecq ceste glaire,

pour avoyr plustost faict. Mays la premiere pluye emporte
tout.



