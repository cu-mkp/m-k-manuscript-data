
~~~~~~~~~~~~~~~097r~~~~~~~~~~~~~~~

Le vernis noir

Il est dict, au commencem{ent} du livre où tu le peulx
voyr, qui se


faict avecq du gallipot.


Dorer

On apreste fort les gardes avecq la lime doulce, fort
doulce, de


sorte qu’en toutes les gardes il n’y aye rien de noir, et aprés les


chaufer & passer co{mm}e dict est. Mays pour dorer &
argenter, il ne fault


pas qu’elles passent, sinon un petit, le bleu. Puys pendant que les
gardes


sont chauldes, on les attache à l’estoc, & avecq des
pincettes, on couche


l’or & on le faict assoir avecq la sanguine bien nette
& frottée avecq de


la pottée. Et co{mm}e les gardes sont froides, on les
faict reschaufer,


puys on couche l’or co{mm}e dessus. Et on donne
 premierem{ent} deulx


couches jusques à ce que toute la garde soict bien garnie. Et
aprés,


on reschaufe co{mm}e au commancem{ent}, & on donne
la troisiesme couverture


d’or. Puys on brunist avecq une grosse sanguine bien fort
& avecq


bonne force.  Mays note que pour bien brunir, il
fault que tousjours


la garde soit chaulde. Et pour le sçavoir, on la sent & on
l’aproche


du nes. Car il ne la fault pas toucher avecq les
doigts, ains on la
 releve de dessus les cendres chauldes avecq
une vergette de
fer, qui est faicte exprés pour entrer dans l’oeil de la
garde. Et qua{n}d


elle est achevée de bien brunir, on la frotte fort bien avecq un
linge


blanc, et fault que l’or soict plus espés & plus
fort que pour les
painctres. Le quarteron compte cinquante ou lx
s{ols}.


Argenter

Il fault aprester les gardes & les blanchir avecq une
lime


un peu plus rude  que pour l’or. Et on les faict
passer le gris co{mm}e


pour dorer. Et co{mm}e elles sont chauldes, il fault doubler la
foeille


d’argent puys les despartir avecq un costeau, aprés en
charger la


garde avec  les pincettes & un petit
brunisson, et puys les


faire reschaufer & charger jusques à ce qu’elles soient toutes
argentées.


Aprés il les fault charger pour la troisiesme foys, la foeille
en


double co{mm}e dict est, puys les brunir bien fort & avecq
force,


non avecq la sanguine, mays avecq un fort brunisson.
Tout


ainsy qu’il ne fault pas que le brunisson brunisse
l’or.

