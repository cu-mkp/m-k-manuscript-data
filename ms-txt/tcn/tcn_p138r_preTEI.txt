










Si tu veulx gecter or, argent, cuivre ou
letton, il fault qu’ilz

soient parfaictement rouges &amp; embrasés par
dedans quand tu gectes,

&amp; parfaictement recuite deulx fois s’il y a
quelque chose dedans

à brusler &amp; nettoyer.

Les moules des animaulx qu’on brusle se doibvent
recuire

de telle sorte que l’animal se brusle. Mays s’il ha gros os,

cella est fascheux à tirer &amp; le ☿ rompt
souvent quelque chose

subtile par sa poisanteur. On ne mect point de ☿
aulx moules

qui se peuvent ouvrir. C’est volontiers aulx fleurs, le
moulle

desquelles ne s’ouvre point pource qu’ilz se font tout à un

coup.

Quand tu vouldras recuire tes moules, mects les
crampons

par les joinctures, affin qu’en recuisant ilz ne se gaulchissent,

retirent ou rompent point. Cela se faict aprés que le gect est

faict.

Les rascleures des moules peuvent encores servir
l’employant

au lieu de brique aprés les avoir recuits, &amp; les lopins
aussy

des moules qui ont servy. On en lute aussy les choses

d’importance, comme ouvrages d’or ou d’argent.
On le recuit

aussy &amp; on l’acoustre avecq se eau de sel
armoniac, comme

le spat d’Allemaigne, &amp; est excellent sable pour
chassis pour

tous metaulx.

 Les moules des choses qu’il fault brusler dedans

iceulx ne souf s’ouvrent poinct que la chose qui est
dedans

ne soict bruslée, comme les moules des
escrevisses, chancres,

du cerf volant, des portraicts &amp; pieces de cire

noire soufrée qui n’est point en despouille.

Il ne fault pas mouler sur la brique ou bois, pource
que

l’ea ilz suppent &amp; attirent l’eau trop tost, et ne
donnent pas loisir

au sable de faire prise. Il ne sçauroit estre mieulx que sur la

platene d’ardille fresche. Encores ay je practiqué que
la

terre grise deseiche trop tost le molle. La
jaulne est meilleure.



Pour medailles

et choses plattes,

il fault que le

sable soict

assés espés

destrempé pource

qu’il faict

plustost prise.

Et quand le

sable est ainsy

espés, on peult

bien fraper et

branler la table

où est posé le

mole, pour le

faire courre

partout. Mays

quand le sable

est clair, comme

pour fleurs

et herbes, il ne

fault poinct

fraper, ne pareillement

quand il y a

quelque chose

attachée avecq

la cire ou

aultre chose

qui est subgecte

à s’enlever, comme

jambes d’escrevisses

ou semblables

choses. Et si le

sable est par

cas fortuit trop

espés, tu y mects

promptement verser

de l’eau.

Ayant mis

le sable dans

l’eau, le considere

qu’il soict espés

au fonds &amp;

clair au dessus.

Le plus clair se gecte au commancement

et puys soufler, &amp; le plus espés sur la

fin affin de fortifier le molle.



