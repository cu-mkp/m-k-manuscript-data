Couleur noire pour taindre

Prens lessive de chaulx vive &amp;
litharge, mesle &amp; destrempe,

&amp; tu feras taincture tanée, &amp; la reiterant tu feras
noir.

Essaye d’aultres couleurs avecq la lessive de chaulx.







Contre seignée du nés

et pour taincture

Pile de ceste espece de vinete ou
lapathum acutum qui est vené

de rouge, qu’on appelle sang de dragon, et l’aplique
de sur le

front de celuy qui seigne. Ceste herbe a force
taincture &amp; faict

beau violet.







Beaulx artichaulx

Il les fault espurger tous les ans de sorte
qu’il n’y

demeure qu’un pied &amp; les arrouser fort. L En
replanter

aussy tous les ans, car la seconde
année ilz porteront

fort beau fruit.







Planter abres

On dict que rarement l'abre planté le jour de
Saint Paul

fault à prendre, &amp; pour couvrir les ampeaulx, la fiente de

boeuf est fort propre, pource qu’elle ne se deffaict point à la
pluye

comme la terre.







Marchant

Ceulx qui vendent par le menu les velours &amp; es
aultres

estoffes ne font poinct de livre double, pource que vendant

par le menu &amp; en detail ce leur seroict trop de pene. Ilz

ont seulement leur lb de vente
&amp; leur livre de raison. Mays

ceulx qui vendent en gros &amp; ceulx qui trafiquent de
pastel

ont double livre.







Escarlates

Pource que l’aulne couste à taindre sept ou huict
lb,

ils y employent des draps de sept ou huict frans
l’aulne.

Mays qui en veult avoir de belle, se la qu’il achepte du

drap blanc de quinze frans l’aulne &amp; la
face taindre

avecq pastel pur d’escarlatte &amp; un peu de
cochenille. Le 

drap noir se trouve fort fin pource que la taincture est


à bon marché.