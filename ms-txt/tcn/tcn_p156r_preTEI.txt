
~~~~~~~~~~~~~~~156r~~~~~~~~~~~~~~~

Mouler prompteme{n}t et reduire un


cave en relief

Tu peulx empraindre de cire colorée le relief d'une


medaille, & tu auras un cave, dans lequel tu pourras gecter


en noyau un relief de ton {sable}, sur lequel tu feras un cave
de plomb


ou d'estain, dans lequel tu gecteras un relief de
cire.


Et puys sur ceste cire tu feras ton moule en noyau
cave,


pour y gecter le relief d'or & d'argent ou tel
aultre
metal qu'il te plaira. Mays pour advancer besoigne


si tu as haste, fais le premier empraint & cave de mie de


pain preparée co{mm}e tu sçais, qui moulera fort net. Et
là


dedans gectes y de la cire fondue, qui te rendra un beau


relief, sur lequel tu feras ton noyau.


Ouvrage d'or fort leger et creux

Gecte un lesard ou telle medaille qu'il te plaira
d'argent


bas, co{mm}e de billon. Aprés dore la
legerem{ent}. Et comme la premiere
doreure sera faicte & essuite au fœu, advive,
grattebroisse &


fais une aultre charge de doreure legere co{mm}e la
premiere


fois, & fais ainsy trois ou quattre fois ou dadvantage selon


l'espesseur que tu vouldras donner. Et puys, ayant faict un


petit pertuis au lieu moins en vœue, mects ton ouvrage dans


de bonne eau fort, qui penetrant par le pertuis à
l'argent,


le mangera tout sans endommager l'or, de sorte que tu auras


un lesard creux jusques aulx ongles, ou aultre ouvrage, si
leger


qu'en souflant tu l'agiteras. Mays advise de ne charger pas


d'or amalgamé tout à un coup, ou qui aye gueres d'espesseur


à chasque fois, pource que cela boucheroit les petits traicts,


mays y procedant co{mm}e dict est,
legerem{ent} & à plusieurs fois, et


nettoya{n}t bien,


tu feras bien.


Affin que l'eau


fort mange


mieulx, il fault
gecter gecter


d'argent bas.


Ciseller

Le plomb est si gras & tendre qu'on n'y peult fraper
hardiment,


& fault avoyr la main fort legere. Les aultres grands
metaulx


sont plus aysés. Avecq un burin apellé l'onglet tu
fais & resuits


les traits les plus deliés, avecq le burin ordinayre à tailler
les plus


larges, et avecq le chaple tu ostes les grosses baves, et avecq
les
ciseaulx tu adoulcis l'asperité des traicts, tu aplanis, tu
releves un traict.

