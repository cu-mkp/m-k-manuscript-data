Mouler promptement et reduire un

cave en relief

Tu peulx empraindre de cire colorée le relief d’une

medaille, &amp; tu auras un cave, dans lequel tu pourras gecter

en noyau un relief de ton sable, sur lequel tu feras un cave
de plomb

ou d’estain, dans lequel tu gecteras un relief de
cire.

Et puys sur ceste cire tu feras ton moule en noyau
cave,

pour y gecter le relief d’or &amp; d’argent ou tel
aultre

metal qu’il te plaira. Mays pour advancer besoigne

si tu as haste, fais le premier empraint &amp; cave de mie de

pain preparée comme tu sçais, qui moulera fort net. Et
là

dedans gectes y de la cire fondue, qui te rendra un beau

relief, sur lequel tu feras ton noyau.




Ouvrage d’or fort leger et creux

Gecte un lesard ou telle medaille qu’il te plaira
d’argent

bas, comme de billon. Aprés dore la
legerement. Et comme la premiere

doreure sera faicte &amp; essuite au foeu, advive,
grattebroisse &amp;

fais une aultre charge de doreure legere comme la
premiere

fois, &amp; fais ainsy trois ou quattre fois ou dadvantage selon

l’espesseur que tu vouldras donner. Et puys, ayant faict un

petit pertuis au lieu moins en voeue, mects ton ouvrage dans

de bonne eau fort, qui penetrant par le pertuis à
l’argent,

le mangera tout sans endommager l’or, de sorte que tu auras

un lesard creux jusques aulx ongles, ou aultre ouvrage, si
leger

qu’en souflant tu l’agiteras. Mays advise de ne charger pas

d’or amalgamé tout à un coup, ou qui aye gueres d’espesseur

à chasque fois, pource que cela boucheroit les petits traicts,

mays y procedant comme dict est,
legerement &amp; à plusieurs fois, et

nettoyant bien,

tu feras bien.



Affin que l’eau

fort mange

mieulx, il fault

gecter gecter

d’argent bas.




Ciseller

Le plomb est si gras &amp; tendre qu’on n’y peult fraper
hardiment,

&amp; fault avoyr la main fort legere. Les aultres grands
metaulx

sont plus aysés. Avecq un burin apellé l’onglet tu
fais &amp; resuits

les traits les plus deliés, avecq le burin ordinayre à tailler
les plus

larges, et avecq le chaple tu ostes les grosses baves, et avecq
les

cisellets tu adoulcis l’asperité des traicts, tu aplanis, tu
releves un trait.