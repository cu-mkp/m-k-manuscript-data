Viperes et serpens



J’ay moulé une vipere, qui pour le gect est des plus
propres

que nul aultre serpent, pource qu’elle ha belles escailles
&amp;

bien apparentes par tout le corps, &amp; principallement sur
la teste

et soubs la gorge. Elle ha la teste platte, le museau rousset

tendant à l’incarnadin &amp; retroussé comme l’aspic
cornu ou comme un

le dessus du groin d’un cochon, grosses machoueres, les
yeulx

fort pres du museau et la gueule fort ouverte, où elle ha
des

dents canines doubles de chasque costé sortant toutes d’un tuyau

de chair qui les couvre et revest. Elle ha aussy dans la

gorge un tuyau de chair faict comme la verge d’un chien,

d’où sort son fisson. Les aultres serpents ont double

reng de dents.



Si tu veulx couper

les mouler les serpents

la gueule ouverte,

il fault couper la

teste &amp; la laisser

dedans car elle

ne seroit pas en

despouille.





Mouler tortues



C’est une matiere particuliere du gect des serpents &amp;

herbes et fleurs, pource que les cavités qui sont entre

les deulx coquilles requierent plusieurs pieces. Elles

se moulent de plastre pour gecter en sucre sans faire
gect

comme font toutes choses que tu vouldras.





Plastre pour gect de cire



Quand tu veulx gecter en cire dans le moule de
plastre,

il fault que tu sçaiches pour secret qu’il est besoing

que ton moule soict dans l’eau chaulde. Jamays
l’animal

ne vient si net qu’en metal, pource que la cire grippe.
Mays

c’est pour esbaucher animal au plus pres du naturel, et

pour aprés le reparer. Il en fault bien oster toutes les

escailles, Quand car la cire y entreroit
&amp; ne se despouilleroit

pas. En moulant aussy l’animal, abas les escailles pour
cire,

&amp; au contraire frotte les au rebours affin qu’elles s’eslevent

pour animaulx, car elles s’en monstrent mieulx. N’attend pas

aussy à despouiller ta cire quelle soict un peu du
tout

refroidie, mays pendant qu’elle est un peu chaulde.

Quand tu as aussy moulé le premier gect de l’animal,

descouvre le bien la moictié, affin qu’il soit en despouille

y en ayant aultant dans un moule qu’en l’aultre. Fais
aussy

force gects larges s’entretenant à l’animal affin de le fortifier

en se despouillant, &amp; aprés tu couppes cela.





+

Lalbastre

communement apellé, qui

touteffois est

plastre, est bien

dur mays il se

retire fort. Il est

bien bon pour en

fayre medailles,

mays il veult

estre fort subtillement

passé.