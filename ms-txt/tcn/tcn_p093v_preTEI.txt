
~~~~~~~~~~~~~~~093v~~~~~~~~~~~~~~~

Visaige à destrempe

Pource que les couleurs à destrempe sont
promptem{ent} seiches


& qu'on n'auroict pas loisir de parachever les ombres &


touches qui sont au visaige, on mouille le derriere du


visaige qui est sur toile avecq une esponge mouillée.
Puys,


avecq un petit pinceau, on faict les ombres, qui ne se
deffont


point. Aprés on pose la carnation, qui n'empesche point que les


ombres desja faicts ne paroissent. Et encores d'une carnation


plus vive on touche les endroits plus relevés. Et avecq une


aultre pinceau, en hachant, on refaict les ombres.
Les trais


d'ombre ne se deffont point pource qu'ilz sont de bistre, qui
tasche


la toile co{mm}e la rouille. Ledict bistre
est bon avec pour faire les


ombres à destrempemesle, car à huile il n'a
point de corps & ne seicheroit


qu'à grand peyne. On mesle parmy lesdict bistre, pour umbre, de
l'ocre


de ru & un un peu de vert de
vessie. Le meilleur bistre est


celuy gras & luisant des cheminées des grandes cuisines.
Il est


difficille à broyer & crie sur le mabre.


Azur

L'azur d’esmail veult estre tousjours lavé pource que
les
ordures qui se cognoissent dans les laveures le font mourir.


Il le fault coucher toujours deulx foys, & la premiere


fort espés, menant le pinceau en le couchant
premierem{ent} de long


puys de travers.  Il s'employe mieulx sur la toile,


où il s'emboit incontinent, que sur le boys. Le vernis
le


remect en sa vigueur, pource que s'embevant il vient obscur.


Pour l'essayer, les painctres portent leur palette
ches


les grossiers, & le destrempent & alient avecq un peu
de blanc


broyé à huile, car en ceste sorte, le beau monstre sa
vivacité


turquine, mays le mauvays est gris lavande. Le plus


delié est le meilleur pour travailler. Il se subtilie en
travaillant le lava{n}t.


Violet et laque

Il se faict d'azur & de laque, laquelle s'esprouve
aussy


sur la pallete avecq le blanc. Celle est estimée belle qui,
sur


un costeau poly ou sur un verre,
udonne une couleur claire


de rouge rose rouge tirant un peu sur le violet. Celle qui
est


d'un noi rouge obscur n'est pas si agreable.

