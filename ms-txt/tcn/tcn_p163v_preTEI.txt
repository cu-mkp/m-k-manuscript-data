








Escrevisse

Volontiers les corniches pelues qu’elle ha dessoubs

le bec <-coe-> viennent grumeleuses & mal nettes pource
que,

estant bruslées, elles sont difficiles à oster & nettoyer

leur cendre qui, demeurant dans le moule, <-le->
empeschent

que le metal n’y peult bien courir; & pour ceste ocasion

on faict au bout d’icelles un petit gect de fil de cire,

tant pour les soubstenir que pour soufler là dedans

la cendre qui empesche.



N’espargne point

les pointes, pour en

mectre non seulem{ent}

au milieu du corps,

mays au pates

grosses, et à la

queue deulx ou trois

selon le plant que

tu luy vouldras

donn[er].







Crocum

Celuy qui est rouillé de soy mesme, estant arrousé

d’eau sel ou vinaigre ou urine, et puys
fort deseché

et rougy au foeu, est fort rouge broyé sur le
porphire, et est de

couleur de bol de Levant & aprochant du
minium.

Mays celuy qui est arrousé d’urine & deseché

adquiert plus haulte taincture & aproche à l’æs
ustum

broyé ou au vermeillon. Mays le premier
subtilem{ent}

broyé adquiert une vive couleur rouge, <-dans le->
co{mm}e

cinabre, dans l’eau de vye. Et les uns et les
aultres,

præparés co{mm}e dict est et subtiliés & rendus fort

chaults, rendent une fumée rouge co{mm}e un esprit

volatil si, estants ainsy chaults et subtils, on gecte

dessus du vinaigre, urine ou eau de vye.
L’urine

donne beaucoup de taincture, et l’eau de vye aussy.










Reparer

Il est mieulx de reparer peu avecq le burin apellé
onglet,

ou avecq celuy qu’on apelle chaple, ou quelque petite
lime.

Mays surtout evite de toucher à ton ouvrage, ains
seulem{ent}

à la bave ou grumeleure qui sera survenue au gect. Et en

reparant, mouille & frotte avecq tes petites sayettes de
pourceau.


