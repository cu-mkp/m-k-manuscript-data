








Pour tirer d’un schioppo senza

rumore

    Chaufe bien le tuyau & bouche la lumiere d’embas

& ayes un lopin de suin de porceau le plus frais que
tu pourras,

long co{mm}e la joincture du petit doigt
& du qualibre, & le mects

dans le tuyau & le promene de hault en bas jusques à ce

qu’il soict tout fondu. Aprés charge, avecq une douille qui
se

tiene à la verge, le tuyau en hault, co{mm}e tu sçais,
& il ne fera

qu’un petit siflem{ent}.





Pour tremper bale qui faulcera

et sera de difficile guarison

Mesle du suin & de fort vinaigre, & dans ceste
mixtion

gecte ta balle toute chaulde.






Contre playes

Perce un poulet ou chien pour essayer, & mects
dans la

playe du suc & de l’herbe pillée qui s’appelle
semperviva,

c’est de ceste petite qui ha la foeille co{mm}e petits grains,
qu’aulcuns

apellent vermicularis. Et on tient pour asseuré
qu’il ne mourra

point.







Onenev elbirro tnaut is no
ehcram

rus enu elbat uo <-ueirse-> ueirtse

Ayes au moys de juing & juillet nombre des
plus gros escargots

que tu pourras avecq leur coquille, mects les dans une
bouteille

de verre avecq nombre suffisant de jaulne d’oeufs
fort durs

& fort cuits, avecq bon vinaigre. Bouche bien le tout &
le

mects soubs le fiens de cheval l’espace de
quinze jours.

Les escargots vivront premierem{ent} des jaulnes
d’oeufs, puys avecq

la chaleur sortiront de leur coquille & mangeront & vivront
d’icelle.

Enfin il s’en fera un onguent blanc, lequel, sans descouper la

bouteille <-tu mec-> que sur toutes choses pour ta
seurté tu <-b->tiendras

bien bouchée, tu mectras au soleil bien fort & au serain,
l’espace




