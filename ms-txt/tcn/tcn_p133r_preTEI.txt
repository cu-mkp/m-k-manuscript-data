
~~~~~~~~~~~~~~~133r~~~~~~~~~~~~~~~

Cire dure pour empraindre


cachets



Elle se faict de cire blanche, qui est plus dure que
l’aultre,


& on y mesle de la ceruse ou blanc de plomb fort
subtillem{ent}


broyé, tant qu’elle soict assés dure à ta fantasie,  y
mectant


une goutte de tourmentine pour la lier. Aprés mesles y
telle


couleur que tu vouldras. C’est la cire dont les
orfevres se


servent pour esbaucher.


Pieds de petites lezardes


pour or et argent



Pource que les pieds de celles qui sont fort petites sont


fort subtils, co{mm}e tu as moulé le dessus et que
tu descouvres


le ventre & le dessoubs des pieds, couvre les legerem{ent}
de cire

& puys gecte le second moule. Et la cire s’ostant,
elle laissera


un petit gect pour lesdicts pieds. Et encores que le
dessoubs


d’iceulx vienne d’une piece, tu le peulx bien reparer. Et les escailles



de dessus les orteils viendront bien.



Aulx bouts des ongles
desgrands lesardspose
 à chascune


un petit rond de
cire pour faire

le gect, ainsy:




Marques des poinctes de fil de fer


qui se trouvent en la teste de l’animal.

Avecq les poinctes on ha plustost dressé le plant,
mesmement


celuy de la teste. Mays la teste estant percée, il demeure aultour
de


la piqueure certaine humeur et petite exudation qui empesche que le
sable ne peult bien revestir la poincte, & y demeure
tousjours quelque


petits pertuis . Mays pour eviter cela tu pourrois planter
da{n}s la plaste de terre une
poincte de fer esmoussée & arrondie
par le hault bout, & sur ce bout


y poser un peu de cire dure ou  un peu de
mastic ou ciment, et par


le moyen du fil de fer chault y faire tenir la gorge de
l’animal,


qui se pourroit oster quand tu viendrois à descouvrir le ventre
&


la gorge pour faire le second gect.


Crampons et moule rompu



Quand tu as fait la premiere recuite & osté les
crampons,


et que tu  as ouvert ton moule pour le nettoyer
en soufla{n}t,


sans argent vif qui ne s’employe qu’aulx moules clos,
referme le
moule & remects les crampons, mays non pas au
premier lieu où ilz


estoient. Relute & reseche. Mays si c’est pour gect
d’argent ou or,
lute avec les reste du sable qui ha servy, car c’est le plus
seur. Si ton
moule en recuisant est rompu, tu le peulx adjouster avec des
cra{m}pons


& luter.

X

