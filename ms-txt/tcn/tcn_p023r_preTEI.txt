







[Mortiers]
    
 
    
Mortier tel se faict qui poise trois quintals, porte
balle

de canon platte du costé qu'elle doibt sortir & ronde par le

dedans du canon, comme si c'estoict une balle de canon couppée

par le milieu. Il ha deulx pans de long. Il se charge

de xxv lb de pouldre, car <-au-> il fault qu'il
soit plain

jusques à la bouche & qu'il se rompe. Il n'ha point

aultre grosseur à la culasse qu'à la bouche & est tout

d'une venue. Il fault que sa matiere soit meilleure que de

piece & que sur 4 quintals de cuivre fin il y aye
seulem{ent}

un quintal de metal affin qu'il tienne coup, & se
rompa{n}t

avecq plus de force, fasse plus d'execution. Il sert à

mectre contre une porte avecq une grand croix de fer
deva{n}t

la balle, et <-s->estant chargé, il fault qu'il soict vestu de

grosse toile bien cousue qui soict par dessus toute
<-c->oincte

de tourmentine. Il fault qu'il aye quattre ances faictes

en le fondant, car il [en est] plus aysé a poser.
La croix de

fer se joinct à la bouche avecq la toile dont il est
vestu.

<-Pour le poser il-> Les ances se doibvent tenir au bord

de sa gueule, comme tu vois. Pour le poser il fault trois

ou quattre chevilles de fer d'un pan de long
& grosses co{mm}e le doigt,
qui ayent la

poincte comme un <-vibrequin-> guinbelet,
& toute la jambe en vis come un tirefons,
& un aneau par l'aultre bout,

pour les tourner avecq un baston court qui joue dedans

l'aneau. Et les chevilles se posent dans la porte,
<-mays->

non pas droictes <-mays-> car elles n'auroient point de
force,

mays de travers comme si tu voulois les ficher vers le

milieu du mortier, et pour ce fayre il fault que le trou

des ances soict bien large. En ceste sorte le mortier
tira{n}t

pousse les chevilles de long & travers dans la porte,
&

faict plus de fracture. Estant posé, il fault que tu ayes

de la sauscice de bouquaran faicte en ceste sorte:

ayes huict ou noeuf canes de liste de bouquaran ou

dadvantaige si le fossé est plus large, et que la liste

soict large de quattre ou cinq doigts. Fais la bien
couldre

de sorte qu'elle soict comme un boyau par <-l->où un
baston

gros come le doigt puisse passer. Emplis la toute de
bonne





Cestuy cy est pour

mectre soubs une

tour sapée la

gueule en hault.

On faict deulx

anneaulx de fer

larges, & avecq

une barre ou

deulx quattre

hommes le portent.

Ilz sont aussy

pour mectre aulx

bresches, mays il

n'y fault que demy

charge, sçavoir x lb,

& l'emplir de cailloux

& de cailloux de

charrette.








Il le fault couvrir

tout de toile cirée &

frottée de tourmentine

& chose combustible.

Ceste couverture se

faict affin d'asseurer

la balle, qu'elle ne

tumbe point, et affin

que, le foeu se prena{n}t

à la couverte, l'amorce

ne faille point. Au

droit de la lumiere,

il te fauldra

mectre bonne qua{n}tité

d'amorce. Aulcuns

sur la balle mectent

une croix de fer qui

surpasse la bouche

du mortier de deulx

pans. Aultres ne

mettent que la balle.




