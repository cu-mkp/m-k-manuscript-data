Destremper sable pour moule de

medailles plattes

Les medailles plattes de cire ou de metal
s’huilent fort

legerement, &amp; puys se touchent avecq un pinceau d’eau de
vye.

Et affin que le moule destrempé d’eau prene sans
refuser

sur la chose huilée, on faict bien chaufer l’eau pour

destremper le sable, car avecq l’eau froide il refuseroit.

Les medailles s’huilent pource que elles ne prestent

point, &amp; par ainsy pourroient rompre le molle. Les

animaulx qui prestent ne veulent point estre huilés.

L’eau chaulde doibt estre de telle chaleur que tu
n’y

puysses tenir le doigt, sinon avec sentiment bien
chault.

Destrempe le sable plus espés pour medailles plattes &amp;

solides que pour lesards &amp; choses subtiles. Ton sable

ayant faict prise, nettoye &amp; rascle ton moule d’un
costé

&amp; d’aultre &amp; fais une coche au pied &amp; au ras de la
medaille

du costé du gect, affin que tu la puisse mieulx enlever.

Abaisse aussy le molle rasclant l’entour de la
medaille, affin que de touts

costés tu la puisse bien enlever sans qu’elle corrompe le

moule. Aprés fais tes entailleures aultour d’un
du

premier molle gecté mes, affin que le second gect
s’y

conjoigne sans varier, &amp; mesmement fais une
coche au

fonds du molle où est la teste de la chose moulée.

Fays en aussy aulx costés du gect. Cela faict,

trempe le revers du premier molle dans l’eau,
huile le,

&amp; ainsy il ne s’emboira point. Frotte le revers de la medaille

d’eau de vye &amp; secondement gecte
destrempant en eau chaulde.

Si tu as moulé une medaille en noyau, ayant faict le 

premier gect &amp; iceluy ayant faict prise, cerne avecq la

poincte d’un costeau l’entour de la medaille, affin qu’elle
se

trouve enlevée sur le gect &amp; non ensepvelie dans iceluy.

Puys, ayant faict le second gect &amp; ayant ouvert ton

moule, ayes enleve la medaille tout d’un coup avecq
un

deulx poinctes de costeau q, et que l’une la preigne
du costé

du gect &amp; l’autre du costé de la teste, qui est à l’oposite.



Garde bien de

n’huiler gueres

la medaille car

si l’huile redonde,

il divertist le sable

de s’unir &amp; amasser,

&amp; le faict ondoyant

&amp; grumeleux. Il

ne fault que

toucher le milieu

de la medaille

d’un p de la poincte

du pinceau huilé,

&amp; puys estandre

l’huile partout. 



Surtout fais

que le gect soict

le plus large

que tu pourras

pvers la medaille,

&amp; l’embrasse bien,

que l’entrée du

gect soict ample,

allant tousjours

en apettissant

vers la medaille.

N’oublie pas

aussy d’encocher

l’entrée du gect.