
~~~~~~~~~~~~~~~110v~~~~~~~~~~~~~~~


Quand il ha mangé quelque chose, en le tourmentant


il le rend. Et si aprés avoir mangé quelque chose il


est ainsy pressé soubs le pied, cela le travaille
fort


& luy faict mal. S’il est blessé il ne mange pas


volontiers.


Moules

Il n’y a rien mieulx pour les faire ouvrir que de les


oindre d’huile d’olif & non d’aultre. Et aprés
quand


tu les veulx desjoindre, trempe les dans de l’eau


froide qui est le secret. Et tu verras que
l’huile, encores


qu’il semble estre imbu, se retirera à part co{mm}e une
grasse.


Les moules se rendent plus fortes dans l’eau froide.
Et


l’eau chaulde malaisem{ent} les dissouldroit, encores
qu’esta{n}ts


recuits, ilz soient plus maniables & aisés à dissouldre


dans l’eau.


Huile de froment

Se faict sur une lame de fer rougie au foeu. Et
l’huile en


degoute, qui est propre pour oindre le poil d’un papillon ou
aultre


semblable, car cet huile est incontinent sec & faict
deseicher


le reste. Il fault que le poil ou lanuge de quelque animal


que tu veulx mouler soict couché, car estant debout il feroit


relever le sable & soufler.

#


Si tu veulx mouler


quelque chose delicate,


co{mm}e une fleur de


pensée, aulcuns


pour luy donner un


peu d’espesseur


plus que le naturel,


aulcuns la frottent


de beurre. Mays il


est mieulx de l’oingdre


d’huile de froment,


car il n’ha pas de corps


& ne bouche pas


tant les petits


lineaments, et


si faict affermir


la fleur.


Gect de plomb et estaim

Pource que l’estaim veult estre gecté fort tanvre, si ta
medaille,


herbe, ou aultre chose à mouler est  tanvre &
subtile, fais qu’il


y aye plus d’estaim, beaucoup plus que de plomb, sçavoir
moins


que la quarte partie de plomb sur trois d’estaim.
Et encores ne


mect on le plomb que pour l’alier. Au contraire, si tu veulx


mouler quelque chose forte & espesse, mects beaucoup plus


de plomb que d’estaim. Et en l’un & l’aultre tu peulx
mectre


un peu d’estaim de glace, mays fort peu, avecq un peu de
rousine


quand tu vouldras gecter. Despuys en moulant de plomb fin
et


noeuf, j’ay mis sur une lb deulx onces d’estaim
fin. Et moulant


d’estaim fin, j’y ay mis ii ℥ de
plomb fin pour lb. J’ay faict des


herbes & serpents co{mm}e le naturel.



J’ay gecté l’estaim


presque rouge


et le plomb de


mesme, qui touteffois


n’avoict pas trop


demeuré au foeu,


car il s’y aigrist


et calcine.

