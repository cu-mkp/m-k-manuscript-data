
~~~~~~~~~~~~~~~088r~~~~~~~~~~~~~~~

Visme

Il se peult planter, co{mm}e la ronce, des deulx
costés, & ceulx qui


plantent le gros pied contre mont disent qu'il faict plus grosse


souche. Mays il n'y ha que la poincte en hault, car il croist


plus hault.


Mortiers

Les mortiers de cuivre fin ne jectent point de foeu,
pourveu que


le pilon de fer ne soict point trempé. Si faict bien le
mortier de
metal, pource qu'il est aigre. On faict pour ceste occasion
le


fons des grands mortiers de cuivre fin.


Vernis

Huile de tormentine, tormentine & bonne eau de
vye pour le


rendre desiccatif. Fais chaufer sans mesler sur le
rechault,


affin qu'il se mesle pu de soy mesme en fondant. Aprés
esprouve


sur un costeau bien net, & tu cognoistras là s'il ha assés
de corps


& s'il ne coule point trop.


Hanter

On trouve par experience que le greffe qui est ha son
entrée


dans l'insition du costé du soleil prend bien peu souvent, quand il


est aussy tortu.


Boulangier

La poulsiere garde le bled de
cussonner. Et pour le bien


nettoyer quand il est taché & co{mm}e rouillé, passe des
cendres


par le tamis & les mesle avecq le bled,
puys bellute


le tout avecq un belluteau de grosse toile ou
canevas.


Les cendres passeront & ton bled demeurera
jaulne, net & fort


beau.


Estain de glace

Il faict la matiere plus blanche.

