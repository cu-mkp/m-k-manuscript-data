
~~~~~~~~~~~~~~~112v~~~~~~~~~~~~~~~


de mouler, fais luy prendre par la gueule de bonne eau


de vye, ou bien mesle en un peu parmy le vinaigre. Et


bien tost il sera mort, sans lesion qui le difforme. Aulx


grands animaulx ausquels il fauldroit beaucoup d’eau


de vye, on employe le vinaigre et urine.
Mays aulx


petits, la seule d’eau de vye, qui est plus tost faict.


Quand ton animal sera mort, retire le & le nettoye bien


curieusem{ent} de ses vielles peaulx s’il mue, ou de crasse, ou
de
pouls co{mm}e ont les lesards, puys l’aplique
ainsy.





Or mects en suffisamment


dans un verre, & y


trempe & tiens continuellem{ent}


la teste de l’animal,


ou tout entier s’il n’est


gueres grand.





Advise, plustost


qu’il ne meure, de luy


faire tenir les


yeulx ouvers, luy


arrestant les paulpieres


avecq un peu de cire


ou aultre chose.


 Fayre le plant et disposition


de l’animal

Ayant faict provision de terre grasse, appellée
ardille,


qui soict grise pource que communem{ent} c’est la
meilleure, ou


aultre qui aye bonne liaison & qui soict fort corroyé &
battue


de telle sorte qu’elle soict maniable sans s’attaquer aulx
mains ne à l’ouvrage, fais une lazagne ou comme un
torteau


de ceste terre, esgallem{ent} aplaty avecq un baston
rond duquel


les pastissiers se servent, qui soict un peu plus espés
que d’un poulce.


Et sur ceste tourtelle plante ton animal,
 imitant en


cela son naturel &  la façon de laquelle
co{mmun}ement il se


contourne. Et premierement avecq une bonne aiguille pique
le


au milieu du dessoubs de la gorge & jusques à
l’os superieur


de la teste. Retire l’eguille & en sa place & son trou
mects


une poincte de fil de fer de telle longueur qu’elle
suffise à tenir


la teste de l’animal aussy haulte qu’il apartient, & si
la peau


rentre au dedans  quand tu y mects la poincte, retire la avecq


le  bout de tes petites
molletes & la disposes co{mm}e elle estoit.
Pousse


l’aultre bout de la poincte dans la tourtelle d’ardille.
Ainsy


la teste se tiendra haulte, qui aura meilleur grace, &, estant


asseurée, dispose aprés le geste du corps & des pates &


l’entortillem{ent} co{mm}e tu verras estre plus seant.
Et affin qu’il soit


asseuré & ne varie poinct quand tu y gecteras le sable,



arreste les pates  avecq de petites poinctes
de fil de fer,


ayant premierem{ent} faict le premier trou avecq ton
aiguille bien


poinctue. Fais le semblable en telles parties du corps qu’il te


semblera necessaire,  faisant que les
poinctes passa{n}t


par l’animal se plantent dans la tourtelle de terre, non pas


si avant qu’elles n’excedent un peu le corps de l’animal par un





Aye une aiguille


d’acier fine & qui soit


la plus poinctue


qu’il te sera possible,


affin que d’icelle


faisant le premier


trou pour poser


les poinctes de fer,


elle passe sans


rien efforcer & par


sa rudesse n’enfonce


poinct ou retire la


peau. Aprés mects


y la poincte de fer


grossette au lieulx


espais & deliée aulx


lieulx deliés. Mays


advise pour secret


de ne planter pas


du premier coup ta
poincte passée dans


l’animal sur la plastre


de terre,  mays


l’ayant plantée retire


la de la terre & non


de l’animal &  aprés fiche la.


Cela se faict pource que


en fichant la premiere


foys la poincte elle


enfonce la peau du
serpent, et en la retirant elle


remect la peau en son premier 


estat.

Quand tu remects les pointes


qui ont servi, nettoye les bien de la rouille


affin qu’elles ne retirent la peau.





La principalle disposition du plant est de  bien


poser la teste levée & regardant de costé. Et pour


cet effect perce sur quelque planche ou table solide


la teste,  faisant passer la poincte par
dessoubs


de la gorge,  entrant dans le test superieur,



