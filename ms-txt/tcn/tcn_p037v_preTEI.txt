Jardinier



Pour bien semer les melons, il fault que ce soict à la fin
de la

lune, car aultrement ilz boutteroient trop de foeilles &amp; ne
raporteroient

pas tant de fruict. Fays de deux doits en deulx
doigts de petites

trous avecq un piquet, &amp; mects en chascun deulx ou trois
graines.

Aprés, ayes de la terre fort deliée &amp; remplis en legerement
les

fossettes. Aprés, espands sur tout l’espesseur d’un
pousse d’havets,

c’est à dire balle de fl bled, affin que la pluye
survenant

ne batte poinct la terre &amp; n’empesche leur naissance. Les
havets

attirent les rats mulots, qui mangent les graines. Et pour
obvier à cela,

ilz les fault mouiller des decoction
d’absinthe.









Vitrier



Aulcuns ne chargent poinct de gris d’escaille le verre
pour

travailler d’aprest, ains trassent sur le verre net avecq

du noir à huile. Mays il fault bien que le bois soit

desgraissé, car s’il a tant soit peu de graisse, la
couleur

n’y prendra aulcunement. Et mesme, si le vitrier
qui travaille

a puanteur de nés ou de bouche, la
&amp; qu’il alene sur le verre,

la couleur n’y prandra point. Ceulx qui ont trouvé

l’invention de travailler en petite besoigne d’esmaulx
attandris

n’employent que l’esmail d’azur, qui est le bleu, &amp;
l’esmail

colombin, qui est coleur de pourpre, lesquels ilz attendrissent

avecq de la rocaille ou verre de plomb. Quand au
jaulne,

ilz le font d’argent, le rouge de sanguine
comme est dict ailleurs,

le noir &amp; gris &amp; umbres avecq le noir d’escaille, ou
fort,

ou foible, la carnation avecq la sanguine claire. Le

vert se faict premierement de jaulne, puys dessus ilz
couchent

de l’esmail d’azur, ou fort, ou foible, selon qu’ilz veulent

faire gay ou obscur.









Ambre jaulne



Il se taille aveq la lime, puys on passe un certain sel
pulverisé par

dessus, qu’un Anglois apelloict desramonet. Mays je cuide que
cela estoit

ponce pulverisée, car elle avoict asperité d’arene. Et
avecq une corde tendue

il polissoit son ambre, puys y passoit du tripoli de
Bretaigne avecq

le doigt, d’aultres avecq un cuir ou
une cane. L’ambre perd sa

couleur si quelque personne mal saine le porte, &amp; devient
blanchastre.

Mays pour le remettre, il le fault faire tremper une
nuict dans

de l’urine puys le faire bouillir un peu dedans.