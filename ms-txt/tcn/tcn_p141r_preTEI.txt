
~~~~~~~~~~~~~~~141r~~~~~~~~~~~~~~~

Mouler une escrevisse



S’il y manque quelque petite chose, tu la


peulx rejoindre ou bien remplir avecq du ciment


d’orfevre


pource que


cela


se


painct.

L’escrevisse est des plus fantasques à mouler, mays
aussy


donne exemple de mouler beaucoup d’aultres fort difficilles.


Les masles se discernent par les oeufs que portent les femelles,


et par quattres  petites jambettes blanches au bout
qu’ont


les masles  au dedans de la queue, aprés les huict
jambes


principalles. Il n’est que bon de les faire un peu seicher pource
q{ue}


les grumeleures n’en viennent que plus  rudes &
plus


belles, car tout ce qui est de coquille ne se diminue pas. Il est


vray que si tu les laisses trop seicher, ces petites jambettes


de dedans se diminuent & rendent plus gresles & n’ont pas


tant de corps. Si aussy elles sont trop seiches, la chair


se separe des escailles. Advise doncq de te servir de


la mediocrité. Elles ont certain poil entre les pattes & au


bout de la queue. Et pource que tout poil est fascheux à


mouler à cause qu’il s’embrouille avecq le sable & ne se


despouille pas, tu le peulx brusler avecq un fer
chault


aulx escrevisses pource que on ne s’en apercoit. Quand
aulx


animaulx qui ont poil ou plume, il fault que tu les oignes


d’huile d’olif de
from{ent}, qui est incontinent sec & qui fera
coucher


& estendre le poil. Ainsy tu auras la forme de ton animal,


et le poil aussy se monstrera, mays faict à ondes, et


c’est chose qui se peult reparer. Si ton escrevisse a des
oeufs qui sont delicats, et qui seroient malaisés à
descouvrir


sans rompre, tu feras mieulx de faire le premier gect


sur le ventre & les oeufs, affin qu’il  ne te faille
descouvrir


que sur le dos, qui est dur, & facile à manier. Et le ventre


& les oeufs demeurront dans le moule, et fauldra les


faire brusler dedans plustost qu’ouvrir ton moule


pour la seconde foys. Ainsy  il s’ouvrira
aisem{ent}, car


ce qui est bruslé ne fera plus de prise. Aussy le second


gect qui se faict sur le premier, qui ha bien faict


prise, se separe aisem{ent} du premier aprés estre recuit,


qui est un particulier secret pour semblablesmoules.





Le gect se faict par la


queue fort tanvre.





N’oublie pas


de frotter d’eau


de vye plustost


que mouler.





Le cerf volant,


l’escrevisse & le
chancre se moulent


de mesme façon.





Si ton escrevisse
 n’a point


d’oeufs, moule


le dos en hault


& le ventre en


bas. Tu luy


peulx donner.





Elle se pourroit


bien mouler creuse


quand aulx corps,


mays les pates


ne le pourroient


pas faire.


Et pour bien


faire, l’escrevisse


est assés fantasque


à mouler sans


chercher le


creux, cela se


doibt reserver


pour les tortues.





Quand tu ouvres


ton moule, tu


trouveras l’escrevisse


en os blanc, mays


non en pouldre.


Et sans l’ouvrir,


le ☿ n’y feroit rien.



Couche ces


couleurs


à huile


fort cleres.



Pour la paindre, fais la bouillir avecq du vin & un


peu de sel affin qu’elles viennent bien rouges & prens y
patron.


Pains le dos de vermeillon meslé de laque & les costés
& dessoubs


du ventre & des jambes avecq du vermeillon & de l’ocre
jaulne


et du blanc.

