










Comme j'ay veu qu'ilz ne fumoient plus & que, grattant le revers
& 

l'endroict du gect & trouvant qu'ilz estoient aussy aspres &
fermes & durs 

d'un costé que d'aultre, qui est un bon signe d'estre bien secs, je les


ay mis froidir. J'ay prins de l'estain fin <-f-> une
lb & une once de 

plomb fin & noeuf. Je l'ay fondu dans un crusol
jusques à ce que il 

estoit <-un peu-> comme un peu rouge. Estant ainsy bien chault,
<-j'ay fumé & 

non p-> & estant prest à gecter & non plustost, j'ay fumé
avecq la fumée 

d'une chandelle de suif tous les costés de mes
chassis & emprainct

& gect & tout. J'ay disposé mon chassis bien joinct
dans la presse. 

J'ay tiré mon creusol du feu. Je lui ay un peu laisser
<-passer-> amortir

la rougeur du fonds du crusol. Et voulant gecter, j'ay gecté
dedans 

deulx ou trois grains co{mm}e poix de rousine,
& quand & quand la grosseur 

d'une febve d'estain de glace, & ay brouillé
& remué un peu le crusol 

et ay gecté, et la medaille est venue aussy nette que le principal.

Je l'ay fumée à la chandelle & avecq des
sayes l'ay nettoyée. 




Gecte tousjours

par le pied de la

medaille car

la teste qui

est en bas

en viendra mieulx, &

fais le gect

longuet. Et

quand tu

gecteras en

un grand

chassis

plusieurs

medailles,

elles

viendront

mieulx.





Advertisseme{n}t sur ce que dessus



Le bon estain est celuy qui est dur co{mm}e
argent & doulx neantmoings.

Si ton ouvraige est tanvre, il fault que ce soit presque tout
estain 

& alié co{mm}e dict est.



L'estain de glace ne se doit <-fumer-> mesler que à
l'instant que tu

veulx gecter.



Ne les formes ne se doibvent fumer qu'alors.



Si le sable se retire dans le chassis, c'est à dire qu'il le
fault recuire

& rougir au foeu.



Le bon sable ne prend poinct à la main en le pressant
esta{n}t humecté.



Le parfaict sable pour le chassis est l'aspalt qui se
trouve en

Allemaigne, qui est doulx co{mm}e farine
<-& presq-> estant mouillé, et presque 

tous les aultres sont grumeleux. 

Nota que le gect doit estre tanvre & peu
espés affin de ne 

travailler point la matiere, et ne doit point passer l'espesseur
d<-un->e

travers d'un grain de bled, mesmement pour
l'estain, qui veult estre 

gecté fort tanvre. Pour le plomb, un peu plus espés. Il n'est
point

besoing de fayre les souspirails fort larges & profonds aussy. 

Pour chassis, le sable qui te sert à noyau de la
composition susditte

est excellent. Mays en le lavant, broyant & recuisant plusieurs
fois, il

le fault corrompre de son naturel & qu'il ne soit point propre à
faire

prise & mouler en noyau.


