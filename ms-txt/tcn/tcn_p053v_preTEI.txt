  Vers de soye Ils se produisent de grene, c’est à dire d’oeufs, laquelle se vent a l’once, qui communement se vent en Languedoc iii lb v s. Celle d’Espaigne que les marchans y aportent est estimée la meilleure pource que les vers qui en proviennent ne sont pas si subgects à malladies &amp; font plus de soye. En Espaigne, d’une once de soye grene, ilz s’en produict des vers qui raportent ord communement xv lb de soye. Mays l’once d’une once de grene produicte en France, il n’en revient que x ou xii. Troys onces de grene sont pour produire telle quantité de vers, que tu en pourras fournir une chambre acommodée de trois ou 4 estages de tables larges. Volontiers, ilz comancent à s’espelir vers la Sepmaine saincte. Et pour ce faire, on les mect dans une boite de sapin, comme celles où l’on mect la dragée, entre des coissins de plume chauldement. Et au commancement, ilz s’espellissent comme f petites formis noires, &amp; aussy tost qu’il y en ha deulx ou trois espelis, il leur fault donner des foeilles de moeurier blanc, et puys les ranger sur les tables. Et trois fois le jour, il leur fault changer des foeilles fresches. Et s’il faict sur jour quelque tonnerre ou temps pluvieulx, couvert &amp; frais, il fault tenir dans la chambre trois ou 4 rechauls &amp; avecq charbon allumé, &amp; y mectre de l’encens jusques à ce que toute la chambre soict remplye de fumée. Et quand le temps se porte chault &amp; serain, la soye abonde plus &amp; en est meilleure. Aulcuns vers la font plus blanche, aultres plus jaunastre. Et encores qu’elle soict blanche, elle se jaulnist quand on la tire avecq l’eau chaulde. Despuys Les vers, despuys leur naissance jusques au leur temps qu’ilz font leur coquons &amp; leur prison, dorment &amp; s’assopissent 4 fois, &amp; à chasque fois demeurent 4 ou cinq jours assopis sans manger, comme s’ilz mouroient pour renaistre une aultre fois, car à chascune ilz changent de peau &amp; commancent à despoiller la teste puys consequement, à divers jours, les reste du corps, &amp; de blanc viennent grisastres, &amp; de grisastres blans. En fin Et s’il en y a quelque malade qui n’aye force de se despoiller, il luy fault ayder &amp; se garder de la crever, car lors rendant une liqueur jaulne, elle ne vauldroit plus rien. Et mesmes ne proffictent elles guere despuys qu’on l’a maniée de la main. Vers la Pentecoste, elles comancent à vouloir monster à des branches seiches de brande ou bruyere qu’on leur præpare en &amp; attache  Voy Hieronymus Vida Albensis episcopus, de b Cremonensis, scripsit carmine de bombicum natura.   Coment on les  remue      sur quelques tables haultes, &amp; à cella cognoist on quand elles veulent monter quand, sur la foeille, elles hau s’alongent &amp; haulsent la teste &amp; une partie du corps. Lors, on les porte aulx branches de brandes, où elles s’arrestent &amp; commancent à filer leur prison, qu’on appelle coquon, de la grandeur d’un oeuf de pigeon communement, combien qu’il s’en trouve de beaucoup plus gros, pource que il advient que quelque foys il se mect deulx ou trois &amp; jusques a xi vers dans un coquon, qui est bourru &amp; lanugineulx à l’entour, &amp; de laquelle bourre est la filoselle ou floret; &amp; du coquon, qui est une peau blanche, solide, continue &amp; ferme, se faict la soye. Le coquon est si dure que malaisement on le coupe avecq l’ongle. Et toutesfois, pour sortir de sa prison, elle le ver la ronge par un bout, &amp; aprés avoyr demeuré dedans vivant de son propre suc il trois sepmaines, il sort amoindry de la moictié. Car, quand il commance à filer, il est long comme le doigt annulaire &amp; ha huict pieds, &amp; au sortir il est plus court de la moictié &amp; n’ha que 4 pieds. En revanche, il est devenu papillon &amp; ha des aisles, sans voler toutesfois. Et y a ha masle &amp; femelle. Aussy tost qu’ilz sont sortis du coquon, le masle charge la femelle &amp; on les mect sur un linge blanc, là où ilz font leurs oeufs. Lesquels la femelle ne feroict pas bons &amp; proffictables si le masle ne luy estoict doné. Et comme le masle s’est desprins d’une femelle, il le fault gecter, car il ne seroit pas bon de le donner à une aultre. Ils ont achevé de filer &amp; faire leurs oeufs en trois sepmaines &amp; vers la Saint Jehan. Et lors, on garde leurs oeufs &amp; grene jusques à la Sepmaine saincte, comme on dict est. Aulcuns filent parmy la foeille &amp; y font leur coquon sans monter hault.  La soye des coquons où il y a   