
~~~~~~~~~~~~~~~138v~~~~~~~~~~~~~~~

Talc meslé aulx moules

J’ay prins de celuy duquel j’avoys tiré l’huile. Je l’ay
broyé


encores fort subtillement  dans un mortier
d’acier avecq


un pilon fort grumeleux co{mm}e une lime. Je
l’ay rendu fort


subtil & en pouldre cottonée & duvetteuse. Je l’ay
meslé


avecq le sable & l’ay destrempé ensemble & l’ay gecté en


noyau. Il ha moulé  tres net, & ne fault point


doubter qu’il ne tienne au foeu.


Or gecté fort tanvre

Quand promptement les orfevres ont affaire de
souldure


et n’ont pas loisir d’en forger, ilz en fondent d’or,
et


puys le gectent sur un linge ou aultre chose qui
soubstiene


le foeu, et soubdain l’aplatissent avecq un marteau ou
chose


semblable. Et il se trouve fort tanvre & reçoit mesmes


l’impression du linge.

L’or fin non alié se peult bien gecter en
medaille,


mays non pas en herbes & lesards & choses fort


subtilles s’il n’est allié.

Une pensée oincte d’huile de froment se
peult bien gecter en
or allié.

Et aultres foeilles deliées, mays que la branche ne soit


pas grande, et les foeilles particulierem{ent}
gectées se peuvent
soubder.


Diamants contrefaicts mis en


oeuvre

Donne une legere couche au dedans du chatton de cire
noire


pour esbaucher, puys oings ce dedans, ainsy ciré, d’huile
de
froment, & puys pouldre cela de fumée de lampe,
car il ne


fault pas que  ce tainct aye lustre pour pierres
faulces.


Cela faict, poses y ta pierre avecq un bout
de cire,


puys, avecq une poincte d’acier & un martelet à
tatiner, joincts


les bords du chatton à la pierre affin que le jour n’y
entre point.


Mays garde de frapper la pierre, qui se romproit.

