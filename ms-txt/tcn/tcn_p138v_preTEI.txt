Talc meslé aulx moules

J’ay prins de celuy duquel j’avoys tiré l’huile. Je l’ay
broyé

encores fort subtillement s dans un mortier
d’acier avecq

un pilon fort grumeleux comme une lime. Je
l’ay rendu fort

subtil &amp; en pouldre cottonée &amp; duvetteuse. Je l’ay
meslé

avecq le sable &amp; l’ay destrempé ensemble &amp; l’ay gecté en

noyau. Il ha moulé en no tres net, &amp; ne fault point

doubter qu’il ne tienne au foeu.





Or gecté fort tanvre

Quand promptement les orfevres ont affaire de
souldure

et n’ont pas loisir d’en forger, ilz en fondent d’or,
et

puys le gectent sur un linge ou aultre chose qui
soubstiene

le foeu, et soubdain l’aplatissent avecq un marteau ou
chose

semblable. Et il se trouve fort tanvre &amp; reçoit mesmes

l’impression du linge.

L’or fin non alié se peult bien gecter en
medaille,

mays non pas en herbes &amp; lesards &amp; choses fort

subtilles s’il n’est allié.

Une pensée oincte d’huile de froment se
peult bien gecter en

or allié.

Et aultres foeilles deliées, mays que la branche ne soit

pas grande, et les foeilles particulierement
gectées se peuvent

soubder.





    Diamants contrefaicts mis en

oeuvre

Donne une legere couche au dedans du chatton de cire
noire

pour esbaucher, puys oings ce dedans, ainsy ciré, d’huile
de

froment, &amp; puys pouldre cela de fumée de lampe,
car il ne

fault pas que ceste ce tainct aye lustre pour pierres
faulces.

Cela faict, poses y ta pierre &amp; puys avecq un bout
de cire,

puys, avecq une poincte d’acier &amp; un martelet à
tatiner, joincts

les bords du chatton à la pierre affin que le jour n’y
entre point.

Mays garde de frapper la pierre, qui se romproit.