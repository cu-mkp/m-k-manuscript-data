








Vernis d’huile d’aspic

Il fault faire chaufer l’huile d’aspic, & comme il
comma{n}ce

à fremir, mects dedans la gomme de sandaraque en pouldre

affin qu’il soict bien tost fondu. Et remue tousjours jusques

la sandaraque soict bien fondue sur foeu de charbon,
ce

que tu cognoistras en prenant un peu dudict vernis sur

une assiette, et s’il est gras en le maniant avecq le
doigt,

c’est faict. Et pour une lb d’huile d’aspic, tu
mectras

cinq onces de sandaraque pulverisée, combien
qu’aulcuns

n’en mectent que quattre onces, mais il n’est pas si bon

ni si gras. Cestuy cy est promptem{ent} sec. Les
quadraniers,

pour eviter la peyne de polir leur hebene, le vernissent de

cestuy cy, les quiterniers aussi. Cestuy cy n’est pas si

propre pour les tableaulx que celuy de tourmentine fine,

bien est il bon pour les mouleures des tableaulx. On ne

souloit poinct vernir les païsages d’un tableau quand le

vernis de lin estoict en usage, pour ce qu’il faisoict
jaulnir

le païsage. Mays avecq celuy de tourmentine, on vernist

partout. Tu y peulx mectre du mastic pulverisé tiré en larme
ou

aultrement, & il sera plus desiccatif, au lieu de
sandaraque.

Si tu veulx vernir sur le plastre ou muraille, donne

premierement ta colle de retaille bien chaulde, car si elle

estoict refroidie elle n’entreroit poinct dans la muraille,

& quand tu y aurois mis ton vernis elle s’enleveroit.





Le vernis d’huile

d’aspic n’est pas si

propre pour les couleurs

que celuy de tourmentine,

car l’huile d’aspic

<-faict mourir-> mange les couleurs

pour estre trop penetra{n}t.







Pour oster le vernis d’un 

vieulx tableau qui est jaunastre

& le vernir de nouveau

Prens du savon blanc & de la cendre<-e->
tamisée, & le tout

destremper dans de l’eau. Et avecq une esponge, prens
de

ladicte cendre & savon & en frotte le tableau. Et
comme

tu verras que le vieulx vernis sera oste, jecte un
seau

d’eau contre le tableau pour le nettoyer. Aprés mects le

un quart d’heure au soleil pour le faire
seicher et revenir

les couleurs. Aprés, estant le tableau sec, tu y peulx

estandre ton vernis de tourmentine.





Garde que les

couleurs ne s’enlevent.


