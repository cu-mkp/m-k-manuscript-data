








Paindre sur cristal ou verre

Ils peignent sans traicts à huile si ce n'est aulx
visaiges,

ou ilz marquent le nez & la bouche en petit ouvraige avecq du

noir, puys ilz font les touches & rehaulsements de blanc,

aprés ilz couchent tout de carnation. Et quand aul fonds, ilz

le font d'azur d'Acre pour plus beau, ou de laque
pour rouge

plus tost faict, ou de sang de dragon pour le plus
beau.

Mays il le fault coucher peu à peu affin qu'il se monstre uny

& tout d'une couleur, & ainsy des aultres couleurs. Aprés

ilz mectent dessoubs une foeille de topasse ou une
d'or

ou d'argent.







Infusion d'anthos ou
rosmarin

Au mois d'aougst la fleur est mieulx cuicte
& plus propre

à fayre huile, prens en telle quantité qu'il te plaira,

et la mects dans une bouteille bien aprés bouchée
& laisse

fanir à l'ombre là dedans un jour, puys
mects y de

la premiere substance de vin & la laisse reposer trois
ou

quattre jours. Et exprime aprés le tout dans
un[<-e->] aultre

vaisseau, & dans ceste mesme substance de vin mects
y sept

ou huict infusions de nouvelles fleurs. Aprés laisse
au

soleil la derniere infusion un moys.
Aprés distille la

par alenbic, <-Ap-> et de ceste eau prens en ii
℥ dans

deulx ou trois cuillerées de vin blanc. Mays
c'est pour

les vieulx. Paul tiers en usoit.







Gect

L'estain vient mieulx estant tanvre & subtil
qu'espés,

pource que estant espés & en grand chaleur, il se ressere.

Doncq si tu veulx mouler en estaing quelque piece
espe[ss]e,

moule la seulem[{ent}] dun costé & cave d'un
costé s'il est possible,

en ceste sorte tu l'auras plus nette, et puys tu pourras

souldre deulx moictiés ensemble. Mays si tu es contrainct

de le mouler espés, <-a->fais en la forme & moule
force

abrevouers 



aultour de la figure en ceste sorte.




