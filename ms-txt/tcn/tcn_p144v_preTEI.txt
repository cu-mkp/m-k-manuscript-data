estant ainsy disposée &amp; bien nettoyée avecq les
broisses,

pose la le cercle d’ardille aultour de la
platene. Puys, avecq

une liste d’ardille posée sur le milieu deu
la dos de la tortue, comme

tu vois, &amp; à l’endroit du plus large, divise ton moule.
Consequement,

huile avecq ton pinceau, dedié à cela, la moictié de la
coquille

que tu veulx mouler. Destrempe en eau chaulde, en sorte
que

sans te brusler tu y puisses tenir le doigt sans te
brusler,

ton sable un peu p espés. Et plustost f que le
gecter, frotte la

coquille d’eau de vye. Et aprés, gecte ton sable &amp; luy
laisse

faire prise et note que toute chose qui ha coquille ou qui

est dure et ne preste poinct, comme les serpents
&amp; laisards, veult

estre huilée pour despouiller. Les choses qui prestent n’en

ont point de besoing. L’eau chaulde faict que le sable
destrempé

en eau s’assoit mieulx sur l’huile, qui
aultrement refuseroit.







Ta moictié de tortue estant ainsy desp moulée,
separe la avecq

son demy mole de sa platine d’ardille, que tu
mectras à part

pour luy retourner quand il sera besoing. Aprés, nettoye ton

demy moule, &amp; l’unys &amp; aplanis, comme les
aultres. Mays pource que

il se trouvera qu’à cause due l’entredeux d’ardille,
le demy

moule comprendra plus que la moictié de la tortue, couppe
&amp;

retranche uniment ce qui excedera, &amp; nettoye bien tout avecq

les broisses. Puys, fais par le dessus du bort du
moule,

du costé qu’il est coupé &amp; my party, deulx coches, comme
aulx

aultres molles et retourne ta tortue sur sa
platine comme elle

estoict &amp; luy asseure les deulx pattes qui ne sont pas moulées

avecq des poinctes de fil de fer. Et bouche tout aultour
ce qui

est de vuide, jusques au bord de la coquille haulte avecq de

l’ardille. Aprés, pose le cercle aultour et mects un
entredeulx

d’ardille sur le premier moule, un peu par dessus les
coches.

Et ayant huilé le dpremier demy molle &amp;
ses coches et la

coquille de la tortue, &amp; l’ayant aussy arrosée d’eau de
vye,

chaufe ton eau, destrempe ton sable avecq un peu d’eau de
sel

armoniac &amp; ladicte eau chaulde, &amp; gecte. Ayant faict
prise,

aproprie les costés de ces deulx molles uniment &amp; à
chasque

costé asseure leur joincture, qui ne se cognoist que bien peu,
avecq

deulx crampons, affin qu’en descouvrant aprés le dessoubs
de

la tortue, ilz ne se deffacent point. Aprés, descouvre le
costé

du ventre &amp; de la gorge, en la fasson que tu descouvres une

escrevisse, qui est la plus difficile à mouler des
bestions

qui se moulent à deulx moictiés.



    






Tu pourrois bien

mouler la tortue

d’une piece de chasque

costé, mays il la

fauldroit brusler.

Et aprés, pour

faire le creulx,

le moule recuit ne

se peult gueres bien

huiler à cause qu’il

boit l’huile.







+

S’il y a du crocum

dans le sable, les

joinctures des

molles ne se

cognoissent presque

point.



Tourne au second foeillet.