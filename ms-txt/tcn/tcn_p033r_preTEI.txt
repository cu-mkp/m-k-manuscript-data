








Cousteau pour couper le nes ou

un doict




    



C’est un cousteau bien fourby, cloué de telle
sorte par le milieu qu’il joue

aysement d’un costé & d’aultre, & se cache tantost du costé de
<-[illegible]-> A tantost

du costé de B dans son manche marqué C. Les deulx tenons que
tu

voys au bout du cousteau servent à le faire arrester d’un
costé ou d’aultre

à un clou qui est au bout dudict manche, affin que
quand on veult

pousser fort sur quelque chose pour la couper, il ne passe
pas hors du

manche. Tu peulx bien faire couper, mays non guere
pour faire monstre, le costé

marqué B, mays il ne fault pas que le costé qui est encoché
<-A-> et

marqué A tranche. <-il-> C’est assés qu’il soict bien fourby.
Et fault aussy

que la coche soict espesse co{mm}e le dos d’un
costeau, affin qu’elle ne puysse

fayre mal. Et tu monstreras seulement l’endroict du
cousteau qui n’est

pas encoché, car il fault que le costé de la coche soict
<-mar-> caché

dans le manche. Et quand tu vouldras coupper le nes
ou le doigt,

fais semblant d’esguiser ton cousteau sur la cuisse,
et en <-en-> ce faisant

tu tourneras le cousteau dextrem{ent}. &
l’endroict de la coche que tu

couvriras <-l-> d’un doigt te viendra en
main, et tu poseras la coche

colorée de rosette de bresil ou du jus de cerises
noires sur le nes.





Il ne fault

pas que le m{aistr}e

gonnin s’amuse

à regarder ce

qu’il faict,

mays regarde

les spectateurs,

leur donna{n}t

force bons mots

de passe passe

affin qu’ilz le

regardent au

visage & non

pas à ses

mains.





X Pour rallumer une chandelle estainte

entre les mains sans soufler


    

X Ayes un petit baston d’ouzier <-entre-> bien
sec et en couppe une petite piece

comme un curedant, & <-la m-> mects l’un
bout entre l’indice & le grand doigt,

et enlasse les deulx mains les doigts bien joincts,
et les passe dextrement

aultour de la chandelle allumée comme si tu l’en voulois
couvrir, & ton

osier s’allumera, & soubdain retire les mains
<-jo-> ainsy enlassées, & soubdain

tue la chandelle. Et puys remects tes mains aultour
co{mm}e si tu la

voulois couvrir, & ta petite lumiere [<-de
lumiere->] <-p->de
l’osier, par le

moyen de la fumée que tu retiens avecq les deulx paulmes, la
cha{n}delle

s’allumera. Puys soubdain estains ton ozier & le jecte
secrettem{ent}.


