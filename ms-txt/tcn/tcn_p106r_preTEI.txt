
~~~~~~~~~~~~~~~106r~~~~~~~~~~~~~~~

Pour gect

L’aspalte qui se trouve en Allemaigne
est le plus excellent


sable pour mouler en chassis qui se puisse trouver, car il
est


propre pour l’argent & pour l’ or & tant plus il
sert et est vieulx,


il est meilleur. On y moule fort tanvre & subtil.


Faire courre l’orpour gect

Pource que l’or se froidist bien tost, il luy fault donner
une


mixtion quant il est  bien fondu qui l’entretiene en
chaleur.


Le sublimé l’adoulcist bien. Mays, pource qu’il s’en va en fumée,
il ne


luy continue pas son secours. Meslés y doncq ceste composition
quand


vous le vouldrés gecter: du sel armoniac, du meilleur
verdet que vous


pourrés trouver, un peu de borras & de salpestre. Et cela l’entretena{n}t


en chaleur, il viendra net. Le salpestre l’esclarcist &
 l’eschaufe. Mays la


principalle chose de ceste mixtion est le verdet, qui doibt estre
du bon. Ceste


mixtion adoulcist tellement l’or qu’il vient
traictable co{mm}e plomb, mesmement l’or
fin.

Pour sable à mouler fleurs & feuilles & choses
delicates,


mesle plastre cru broyé, brique & alum de
plume.

Pour moiller les sables, l’eau de vye est excellente, car
elle subtilie le
sable & s’en va en exalation  quand on recuist les
chassis.

L’eau de sel armoniac est tres bonne, est excellente pour
humecter les
sables, mays en beaucoup d’eau il ne fault qu’un peu de sel
armoniac.

La loppe de fer, en default de crocum ferri,
est  bonne pour
l’or.

Les serpens ou lesards que tu veulx mouler ne
doibvent pas


estre long temps gardés, car s’ils sont vifs ilz se
maigrisent,


et s’ils sont  morts ilz se flestrissent.

Le plastre de Paris est ferme co{mm}e une
pierre & fort bon.


Quand tu le vouldras choisir pour ton sable, prens le cru, le plus
dur


qu’il te sera possible & qui ne face point de pouldre. Le
transparent


et celuy qui faict ainsy pouldre se retire,  ce qui n’est
pas bon pour


cet oeuvre. Un signe de celuy qui aproche de la perfection est qu’il
soict


dur & faict à grains luisants aprochant de la forme du sucre.
Enfin,


pour en mesler parmy le sable pour gecter l’or, il fault qu’il
endure le foeu


deulx fois & deulx foix soict recuit.

+


Quand l’or


est fort fin,


il est si sec


qu’à peine


peult il


endurer le
marteau,


mays ceste


mixtion


l’adoulcist


comme
plomb.



