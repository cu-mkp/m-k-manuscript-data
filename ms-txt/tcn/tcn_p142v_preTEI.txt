  Mouler saulterelles et choses trop tanvres Si tu as à mouler un papier escript qui soict trop tanvre, aprés que tu as faict le premier gect &amp; qu’il ha faict prise, donne un peu d’espesseur au revers de ton papier avecq du beurre fondu, qui est le plus propre moyen qui soict; &amp; pour fortifier les aisles ou d’un papillon ou d’une saulterelle, ou quelque delicate partye d’animal à quoy tu as besoing de donner espesseur. Mays advise d’apliquer ce beurre fondu dessoubs l’aisle ou en tel lieu qu’il ne soict poinct voeu. Pour donner espesseur à une pensée ou aultres fleurs, le boeurre n’est pas bon, ains l’huile de froment, qui est bien tost sec &amp; tient ferme. La cire n’y seroit pas propre car elle est trop chaulde, estant fondue, &amp; faict retirer la chose à quoy elle est apliquée. Mays le boeurre est amiable et maniant.  Si tu escripts sur papier ou carton commun, &amp; que ta lettre soict à gomme, l’humidité de la plaste d’ardille ou le sable destrempé pour noyau humecteront ta lettre &amp; la defferont. Escripts doncq de cinabre destrempé à huile sur du papier huilé &amp; imprime.  + Recuits tes moules avecq charbons allumés premierement à la forge, affin que le foeu ne soit pas si violent &amp; ne rompe pas les moules. Et ne faicts pas tant de foeu où le moule est tanvre comme au lieu où il est espés.   Moules Fais les coches d’iceulx qui entrent plus au dedans du molle qu’au dehors, car en ceste sorte ilz ont plus de force. Garde bien de les recuire à coup &amp; à foeu trop ardent, car cella les faict fondre rompre.  Ne les tiens pas en lieu humide ne enclos s’ils ne sont bien seces, car ilz se moisissent. Les animaulx sechés aussy.  Il ne fault poinct deulx fois recuire les moules quand l’animal se peult retirer sans brusler, comme faict un crapault, qui se peult bien mouler creux comme tous animaulx espés. Toutesfois il est tousjours bon de rougir une fois le moule.   Luth pour luther tes moules Je n’en ay point trouvé de plus tost faict que cestuy cy, ne de meilleur. Prens de ceste terre maigre, de laquelle les fondeurs d’artiglerie &amp; de cloches font leur trusseaulx et moules, qui est maigre &amp; sabloneuse. Destrempe lea mediocrement comme mortier fort espés. Mesles y environ la moictié de fiente de cheval &amp; puys la fais battre fort. Aprés mesles y la tierce partye de bourre descardé ou de tondure de draps, et la bats encores bien fort. Tu peulx recuire ton moule aussytost que le luth sera posé.   

  Mouler saulterelles et choses trop tanvres Si tu as à mouler un papier escript qui soict trop tanvre, aprés que tu as faict le premier gect &amp; qu’il ha faict prise, donne un peu d’espesseur au revers de ton papier avecq du beurre fondu, qui est le plus propre moyen qui soict; &amp; pour fortifier les aisles ou d’un papillon ou d’une saulterelle, ou quelque delicate partye d’animal à quoy tu as besoing de donner espesseur. Mays advise d’apliquer ce beurre fondu dessoubs l’aisle ou en tel lieu qu’il ne soict poinct voeu. Pour donner espesseur à une pensée ou aultres fleurs, le boeurre n’est pas bon, ains l’huile de froment, qui est bien tost sec &amp; tient ferme. La cire n’y seroit pas propre car elle est trop chaulde, estant fondue, &amp; faict retirer la chose à quoy elle est apliquée. Mays le boeurre est amiable et maniant.  Si tu escripts sur papier ou carton commun, &amp; que ta lettre soict à gomme, l’humidité de la plaste d’ardille ou le sable destrempé pour noyau humecteront ta lettre &amp; la defferont. Escripts doncq de cinabre destrempé à huile sur du papier huilé &amp; imprime.  + Recuits tes moules avecq charbons allumés premierement à la forge, affin que le foeu ne soit pas si violent &amp; ne rompe pas les moules. Et ne faicts pas tant de foeu où le moule est tanvre comme au lieu où il est espés.   Moules Fais les coches d’iceulx qui entrent plus au dedans du molle qu’au dehors, car en ceste sorte ilz ont plus de force. Garde bien de les recuire à coup &amp; à foeu trop ardent, car cella les faict fondre rompre.  Ne les tiens pas en lieu humide ne enclos s’ils ne sont bien seces, car ilz se moisissent. Les animaulx sechés aussy.  Il ne fault poinct deulx fois recuire les moules quand l’animal se peult retirer sans brusler, comme faict un crapault, qui se peult bien mouler creux comme tous animaulx espés. Toutesfois il est tousjours bon de rougir une fois le moule.   Luth pour luther tes moules Je n’en ay point trouvé de plus tost faict que cestuy cy, ne de meilleur. Prens de ceste terre maigre, de laquelle les fondeurs d’artiglerie &amp; de cloches font leur trusseaulx et moules, qui est maigre &amp; sabloneuse. Destrempe lea mediocrement comme mortier fort espés. Mesles y environ la moictié de fiente de cheval &amp; puys la fais battre fort. Aprés mesles y la tierce partye de bourre descardé ou de tondure de draps, et la bats encores bien fort. Tu peulx recuire ton moule aussytost que le luth sera posé.   

  Mouler saulterelles et choses trop tanvres Si tu as à mouler un papier escript qui soict trop tanvre, aprés que tu as faict le premier gect &amp; qu’il ha faict prise, donne un peu d’espesseur au revers de ton papier avecq du beurre fondu, qui est le plus propre moyen qui soict; &amp; pour fortifier les aisles ou d’un papillon ou d’une saulterelle, ou quelque delicate partye d’animal à quoy tu as besoing de donner espesseur. Mays advise d’apliquer ce beurre fondu dessoubs l’aisle ou en tel lieu qu’il ne soict poinct voeu. Pour donner espesseur à une pensée ou aultres fleurs, le boeurre n’est pas bon, ains l’huile de froment, qui est bien tost sec &amp; tient ferme. La cire n’y seroit pas propre car elle est trop chaulde, estant fondue, &amp; faict retirer la chose à quoy elle est apliquée. Mays le boeurre est amiable et maniant.  Si tu escripts sur papier ou carton commun, &amp; que ta lettre soict à gomme, l’humidité de la plaste d’ardille ou le sable destrempé pour noyau humecteront ta lettre &amp; la defferont. Escripts doncq de cinabre destrempé à huile sur du papier huilé &amp; imprime.  + Recuits tes moules avecq charbons allumés premierement à la forge, affin que le foeu ne soit pas si violent &amp; ne rompe pas les moules. Et ne faicts pas tant de foeu où le moule est tanvre comme au lieu où il est espés.   Moules Fais les coches d’iceulx qui entrent plus au dedans du molle qu’au dehors, car en ceste sorte ilz ont plus de force. Garde bien de les recuire à coup &amp; à foeu trop ardent, car cella les faict fondre rompre.  Ne les tiens pas en lieu humide ne enclos s’ils ne sont bien seces, car ilz se moisissent. Les animaulx sechés aussy.  Il ne fault poinct deulx fois recuire les moules quand l’animal se peult retirer sans brusler, comme faict un crapault, qui se peult bien mouler creux comme tous animaulx espés. Toutesfois il est tousjours bon de rougir une fois le moule.   Luth pour luther tes moules Je n’en ay point trouvé de plus tost faict que cestuy cy, ne de meilleur. Prens de ceste terre maigre, de laquelle les fondeurs d’artiglerie &amp; de cloches font leur trusseaulx et moules, qui est maigre &amp; sabloneuse. Destrempe lea mediocrement comme mortier fort espés. Mesles y environ la moictié de fiente de cheval &amp; puys la fais battre fort. Aprés mesles y la tierce partye de bourre descardé ou de tondure de draps, et la bats encores bien fort. Tu peulx recuire ton moule aussytost que le luth sera posé.   