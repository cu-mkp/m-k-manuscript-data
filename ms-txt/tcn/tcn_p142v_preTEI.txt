
~~~~~~~~~~~~~~~142v~~~~~~~~~~~~~~~

Mouler saulterelles et choses


trop tanvres

Si tu as à mouler un papier escript qui soict trop
tanvre,


aprés que tu as faict le premier gect & qu’il ha faict prise,


donne un peu d’espesseur au revers de ton papier avecq du
beurre fondu, qui est le plus propre moyen qui soict; &
pour


fortifier les aisles ou d’un papillon ou d’une
saulterelle,


ou quelque delicate partye d’animal à quoy tu as besoing


de donner espesseur. Mays advise d’apliquer ce beurre fondu


dessoubs l’aisle ou en tel lieu qu’il ne soict poinct vœu.


Pour donner espesseur à une pensée ou aultres fleurs,


le bœurre n’est pas bon, ains l’huile de
froment, qui est bien


tost sec & tient ferme. La cire n’y seroit pas propre


car elle est trop chaulde, estant fondue, & faict retirer


la chose à quoy elle est apliquée. Mays le bœurre


est amiable et maniant.



Si tu escripts


sur papier ou carton


commun, & que ta
l{ett}re soict à gomme,


l’humidité de la
plaste d’ardille ou


le sable destrempé


pour noyau humectero{n}t


ta l{ett}re& la defferont.


Escripts doncq de
cinabre destrempé


à huile sur du
papier huilé &


imprime.

+

Recuits tes moules


avecq charbons allumés


premierem{ent} à la forge,


affin que le fœu ne soit pas si violent & ne ro{m}pe pas
les moules.


Et ne faicts pas tant de fœu où le moule est


tanvre co{mm}e au lieu où


il est espés.


Moules

Fais les coches d’iceulx qui entrent plus au dedans


du molle qu’au dehors, car en ceste sorte ilz ont plus


de force. Garde bien de les recuire à coup & à fœu trop


ardent, car cella les faict fondre rompre.



Ne les tiens pas en lieu humide


ne enclos s’ils ne sont bien seces,


car ilz se moisissent. Les


animaulx sechés aussy.



 Il ne fault poinct


deulx fois recuire les
moules quand l’animal


se peult retirer sans


brusler, co{mm}e faict un
crapault, qui se peult


bien mouler creux co{mm}e tous


animaulx espés. Toutesfois


il est tousjours bon


de rougir une fois


le moule.


Luth pour luther tes moules

Je n’en ay point trouvé de plus tost faict que cestuy cy,


ne de meilleur. P{rens} de ceste terre maigre, de laquelle
les
fondeurs d’artiglerie & de cloches font leur
trusseaulx


et moules, qui est maigre & sabloneuse. Destrempe
lea


mediocrement comme mortier fort espés. Mesles y environ


la moictié de fiente de cheval & puys la
fais battre


fort. Aprés mesles y la tierce partye de bourre
descardé


ou de tondure de draps, et la bats encores bien fort.


Tu peulx recuire ton moule aussytost que le luth


sera posé.

