










d'une patte jusques à l'aultre, affin que les extremités

escartées se viennent à raporter l'une à l'aultre par le

moyen desdicts gects, lesquels tu commanceras aulx ronds

vuides de cire que tu as mis au bout des pattes pour

y attirer le metal. Ainsy, le gect se faisant par la

cire, tu n'es poinct en danger d'escrouster rien de l'animal

moulé. Et est plus expedient de faire ainsy les gects

de cire pour gecter dessus le second moule, qu'attendre

à les faire aprés que le moule est recuit <-q->, car
lors

il fault, s'il est possible, que tout soict prest. Il fault

bien chaufer & mesmes rougir les moules où il y a des

gects de cire, affin qu'elle se fonde bien & ne laisse
rien

dedans.





Carquans faicts à jour

Ilz se moulent comme les escrevisses en noyau,
premierem{ent}

d'un costé estant rehaulssés d'ardille ce qui est cave, &
puys

on les descouvre de l'aultre & on faict le second gect.

Ils se peuvent bien aussy gecter en chassis pourveu qu'ilz

soient bien en despouille. S'ilz ne le sont, on les esbauche

en cire ou bien on remplist les cavités qui ne peulvent

despouiller de cire ou ardille.







Limaille de fer

Pource que co{mmun}ement la limaille est meslée
d'ordures, il est

bon de la rougir au foeu pour brusler les immundices

et puys la laver en eau claire. En ceste sorte, les

salettés iront au dessus de l'eau que tu gecteras & la

bonne limaille ira au fons.





Oeillets

Pource que ceulx qui sont gectés sont communement massifs,

<-ou bi-> ilz sont pesants & pour ceste occasion on les faict
de

foeilles & lames d'argent.


