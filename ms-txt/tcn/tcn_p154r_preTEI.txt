L’or n’estre fixe

L’or en doreure s’en va estant la piece recuite &amp;
tenue

à grand foeu, mesmement s’il y a du plomb, car le
plomb

percera au foeu une piece d’or pource qu’il tient fort de 

☿.




Couper plomb

À cause qu’il est gras &amp; se grippe &amp; attaque au
costeau

ou ciseau, mouille le &amp; tu le coupperas comme
verre.



Quelque fois l’or

&amp; l’argent prenent

par certaine fumée

quelque couleur au

gect. Mays cela n’est poinct escaille &amp; chappe,

ains ceste couleur s’en va au blanchiment &amp;

bullitoire




Adoulcir l’argent

Quand les orfevres qui travaillent de grosserie ont

forgé leurs plats, bien souvent il advient avecq leur perte

qu’il se creve &amp; fend pour estre trop enaigry. Pour

eviter cela, gecte dedans, quand il est bien fondu,

du mortier sec composé de sable &amp; bonne chaulx qui
a

esté en oeuvre, &amp; le pulverise &amp; gecte le dedans.



Les orfevres ne

travaillent point

d’argent de real

qui ne soict allié

pource qu’il est

plombeus &amp; en

forgeant il s’aigrist.



Aulcuns souldent

pour petit ouvrage

&amp; choses qui ne vont

qu’une fois au foeu

avecq quelque vieulx sol

&amp; carolus recuit &amp; battu.

Touteffois si le sol

n’est bien bon, la

souldure mange

&amp; y fault soulder

deulx fois &amp; s’y

trouve trop de cuivre.

Aultres souldent

avecq moictié argent

&amp; moictié cuivre

fin.




Escaille de fer

Estant bien pulverisé &amp; subtiliée sur le mabre
&amp; meslée

avecq le sable susdict de noyau, et sechée lentement
sans

recuire, endure plusieurs gects de plomb &amp; d’estain.
Le cuivre

&amp; letton y viennent bien. Mays si elle n’est fort subtiliée
comme

le crocum, elle va au fonds, si le sable n’est destrempé
assés espés.




Limaille des metaulx

Elle ne se font pas d’elle mesme si elle n’est aydée de

quelque portion de metal semblable fondu pour

l’assembler &amp; mectre en bain, car elle est plus tost

bruslée que fondue. La limaille d’estain et plomb

se font avecq du suif, celle d’or avecq du
salpestre,

celle d’argent avecq du suin de verre.