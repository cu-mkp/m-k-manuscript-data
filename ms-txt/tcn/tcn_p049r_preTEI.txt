Gect de plomb

Ceulx qui gectent ces petits ouvrages qui se vendent devant

les eglises, y fondent une sur une
lb d’estaim, demy de plomb,

&amp; gectent en pierre, &amp; s’ilz veulent leur ouvrage plus
blanc, ilz

mectent la p moictié d’estain &amp;
moictié de plomb, mays la premiere

mixtion est la meilleure &amp; ne soufle poinct. Il la fault gecter

assés chault, car aultrement elle ne couleroit pas. Aulcuns
fument leur

moulle avecq une chandelle de rousine pour gecter nect.
L’antimoyne

faict la matiere brusque &amp; rompante. L’estain de glace
faict

l’ouvraige plus blanc, mays non pas plus coulant; quand à
l’estain,

s’i faict bien a les au plomb pur. Ceulx qui font les
gects

de plomb bien nects se servent de poinçons. Les
pintiers gectent

en moulle de cuivre. On dict qu’on faict prendre le
plomb sur le

verre avecq de la rousine. Aulcuns mectent sur le
plomb un quart

d’estain. L’estain de glace rend l’ouvrage plus fort.



Poncet

Ils gectent de

souldure de quoy

les pintiers vitriers se
servent.


Loppe de fer

Coquille de fer huitre

calcinée.




Sable pour gect de plomb

Cendres de paille de seigle bien bouillie puys
sechée &amp; bien

tamisée. L’alier avecq glaire d’oeuf. On y peult getter
cuivre, letton,

et aultres.




Aultre

Pierre ponce bruslée &amp; calcinée. Os de seiche
bruslés &amp; calcinés,

aultant d’un que d’aultre, &amp; cendres de noyer
ou de

vigne bien bouillie,

seichée &amp; subtillement tamisée, alié avecq
glaire d’oeuf.




Pintiers

Ils mectent sur un quintal d’estaim fin une
lb d’estaim de glace qui

rend l’estaim plus espés. Il y a de deulx sortes d’estain,
l’un d’eulx

presque comme plomb qui coule mieulx, l’aultre aigre
qui se rend

plus espés. Ils gectent en moules d’estaim massif &amp;
espés ou pour

faire plus nect en moules de cuivre gravés au burin
ou en pierre ou

en terre. Les retailles de letton meslées ne rendant
l’estain que plus

rompant &amp; plus dur &amp; difficille à travailler, ils gectent
dans leurs moules

fort chaults &amp; comme roug &amp;
l’estain fort chaulx. Ils parfument

leurs moules d’estain de chandelle de
rousine.

L’estain dou aigre se trouve meslé parmy les
saulmons, aysé

à couper, mays difficille à mectre en oeuvre &amp; fonte s’il n’est
meslé

parmy l’aultre doulx. Et sans cela, il viendroit à deschet.