Pour faire vernys pers

Prenés du pers de fleurs de fleurée ou de
Flandres &amp; de la chault vifve, et mettés
de l’eau

dessus environ quatre doigts, et le laissés tremper
ung jour. Prenés

de l’eau où ladicte chault a trempé, et mectés
vostre pers avecq, et le

poser sur le boys.







Pour couleur d’orange

Prenés de l’eau où la chault aura trempé, et mectés du
terroy

merita l’ung avecq l’autre, et puys poserés sur
vostre boys.







Pour desgresser os ou corne

Il les fault faire bouillir dans la chault vive, et qu’il y
ayt

tousjours de l’eau, et prenés une casse bien necte. Et
quand ilz seront

lavés, les ferés bouilhir dans de la cendre de serment,
et les

mectrés dedans un pot le plus chault que pourrés, et
mectrés dedans

le pot de l’eaue des orfevres du vert de
gris, et laisser l’espace de

quelque temps, et verrés une fort belle coulleur de verd.







Pour faire boys gris

Prenés de l’alung avecques de l’eau de riviere,
faictes bouilhir

ensemble, puis prenés eau de riviere aveq du son, et
coulés le son,

et le bouttés ensemble. Prenés limailhe de fer &amp; du
souffre &amp; du

    verd de gris et de la moullée , et
faictes tout boulhir

ensemble, et bouttés boys d’erable qui aura
trempé dedans l’eaue

d’alung et l’eaue despuis, &amp; le mectrés bouillir
ensemble. Le tout se

fera mieulx dedans ung
grais
cruzé.







Pour faire bronze à couleur d’or

Prenés une once de sel armoniac et les broyés dans
ung

mortier de fer. Estant bien broyé, prenés une
once de soufre et le