
~~~~~~~~~~~~~~~097v~~~~~~~~~~~~~~~

Vernis de mastic sec en demye


heure



Aulcuns prenent 2 ℥ de mastic,
demye ℥ de tourmentine & demye
℥


de huile de tourmentine & de l’eau de vye, un peu a
discretion, pource q{ue}


chaufant elle s’esvapore & faict neantmoins le vernis plus
desiccatif.


Mays je l’ay faict ainsy: je prens de l’huile de tourmentine
à


discretion & y mects bien peu de tormentine, pource que elle
demeure


tousjours humide & s’attaque si on en y mect trop, & de l’eau
de vye,


& fais chaufer dans une escuelle vernissée ledict
huile, & co{mm}e il


commence a estre bien chault, je y mects du mastic
subtillem{ent} pulverisé


& passé par un tamislenviron la troisiesme
partye de l’huile,


et laisse reschaufer jusques a ce qu’il soict fondu, qui sera


bien tost sur les cendres chauldes. Estant tout fondu, fays
en


essay sur le costeau, et si tu voys qu’il aye trop de corps,
adjoustes


y un peu d’huile de tourmentine, et s’il n’en ha pas assés,
adjoustes


y du mastic, et ainsy il sera faict. Et tiens le bien
couvert


affin qu’aulcune ordure n’y entre. Quand tu en vouldras faire,


soys curieulx de trier & choisir le mastic qui soict blanc
& purifié


de toute terre & poulsiere & mache noire. Et quand tu le laveras
&


feras seicher pour le rendre bien blanc & bien net, il n’en sera
que


mieulx. Car si tu ne le purges bien, ces festus &
marques, se pulverisant


parmy, demeureront aulx vernis, & co{mm}e tu
l’assoyras sur quelque blanc


ou carnation, il semblera que ce soient pulces & taches.
Estant


bien choisi, pulverise le dans un mortier et le passe par un
tamis


fort subtil, et aprés mesle le dans l’huile co{mm}e
dict est. Mays si


tu en voulois faire plus curieusem{ent}, tire la larme du
mastic co{mm}e


tu sçais, pulverise, passe & mesle, et tu auras chose
tres singuliere


pour petits ouvrages. Advise bien en vernissant de ne halener pas


dessus, car cela feroit blanchir & prendre corps au
vernis.



Il deseiche presque en travaillant.





On cognoist que ce
vernis n’ha point de


corps assés quand il


ne prend pas bien


sur le tableau à huile


car il est co{mm}e eau.


Adjoustes y doncq


du mastic pulverisé


& chaufe jusques à


ce qu’il soit bien.


Ce vernis est fort


blanc & beau, & n’enteste


point co{mm}e celuy


d’aspic.





Car aulcuns, au lieu


de tourhuile de


tourmentine, mectent
huile d’aspic, qui n’est


pas si bon.





Ce vernis se pose


à froid sur le tableau


avecq le bout du doigt


bien net, & le fault


estendre bien vivement.





Les Italiens ne


vernissent gueres leur


painctures pource qu’ilz


couchent leurs painctures


fort espesses & ne sont


de long temps seiches


au dedans, bien que


dessus elle fassent


une peau & croste


seiche.



On couche le vernis


avecq le doigt affin


de le coucher maigre,


car estant espés, il jaulnist.




Travailler d’aprest

C’est une chose estrange que les ouvriers de cest art
ne


peuvent bien travailler s’ils n’ont bonne halene, car s’ils
l’ont


mauvaise leur ouvrage se rompt au fœu en recuisant

