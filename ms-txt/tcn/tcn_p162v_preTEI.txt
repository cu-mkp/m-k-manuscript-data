








Peschers

Pource que ils jectent & florissent des premiers, & par

ainsy sont atrapés de la <-ch-> gelee, on les
deschausse

l’hiver affin que
<-l’hyver-> le froid les retarde,
et que <-le->

florissant plus tard, les fleurs viennent à proffict.







Oliviers

En Espaigne, on les deschausse l’hiver,
& l’esté on les

chausse fort de terre.







Pied de butor

Pour le mouler il est mieulx de luy estendre bien les

doitgs & ongles sur quelque chose plaine & le laisser

ainsy seicher quelques jours, pource que en
seichant

les escailles se monstrent plus rudes & les nerfs & tendons

deviennent plus aparents, et par ainsy le pied moulé

sera plus artiste.







Moules de choses qui ne sont

en despouille

Les animaulx qui ne sont en despouille ne se peuvent

mouler qu’à deulx moules, qui ne se doibvent ouvrir
qu’aprés

qu’ils sont bien recuits & que l’animal enclos ne soict bien

bruslé. Les animaulx qui ont os ou escaille, qui ne se

reduisent en pouldre, ains demeurent en lopins calcinés,

ne sortiront jamays par le gect quelque soufler qu’on

fist ne quelque argent vif qu’on y mist ou un tuyau

de plume en moulant pour servir de gect. C’est pourquoy

on moule à deulx moictiés, affin que, le moule s’ouvrant

aprés avoyr esté recuit, la chose bruslée se puisse bien

nettoyer. Mays advise de le bien laisser froidir, affin

qu’en osta{n}t les crampons esta{n}t chault
et lors qu’il est plus

frangible, quelque chose ne se rompe. Pendant qu’il est chault,

la crouste & cendres qu’il laisse & qui adhære au
moule s’ostera

mieulx estant froid. Note aussy que, du
costé du moule bas,

quand tu recuits, l’animal qui bouille y laisse une crasse.
Et

pour ceste occasion on marque toujours le moule où est le
dos

de l’animal, affin qu’en recuisant il soit en hault & dessus, &
que par

ce moyen il soict plus net.


