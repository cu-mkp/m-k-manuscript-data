Le fourbisseur achepte ses lames à douzaine, qui
ne sont pas

achevées d’estre tirées par la queue pource qu’il faict cela luy
mesme

pour les bien adjouster au l pommeau &amp; gardes.

Les espaignolles sont estimées meilleures pour estre de
meillleur acier

&amp; fer, mays elles ne sont pas si bien forgées que les
espées de Vienne

en pro Daulphiné. Les espaignolles ne sont
pas aussy bien esmoulues

venant de la forge, pour ce qu’ils les esmoulent avecq le
pied &amp; c’est

ce qui les faict trouver ondées.

Les lames de Vienne costent communement xviii ou
19 lb la douzaine.

La premiere chose que faict le forbisseur ayant ses lames
neufves,

c’est de luy estirer la queue, ce qu’il faict ou faict faire aulx

serruriers ou mareschaulx, luy donnant quelque
liart pour son

charbon. Aprés ilz la passent par la meule pour la faire

trancher, puys l’estendent sur le chameau et,
avecq de l’esmeril
pulverisé,

subtil &amp; doulx comme farine &amp; destrempé
d’huile pour le faire tenir,

ilz fourbissent l’espée avecq le baston pour oster les traicts
de

la meule, et puys le nettoyent
pobien l’espée de
l’esmeril, et luy donnent

une goute ou deulx d’huile, qu’ilz estandent avecq le
doigt, pour luy

donner lustre. Et ayant mis l’huile, ils fourbissent encores
l’espée

sur le chameau avecq le felin, qui est
une pierre de fouldre

manchée au milieu d’un baston comme la fustée, et ce
baston

s’appelle le baston à felinder. Aprés, l’ayant
passé par le felin,

ilz la fourbissent avecq de la croye &amp; l’huile qui est
dessus l’espée.

Aprés l’essuyent &amp; la repassent &amp; fourbissent avecq de la
croye

seiche. Et à la fin, quand elles sont achevées de monter, on
leur

donne le fil avec le gratteau. Ai

Estant fourbye, on la monte sur les gardes, lesquelles on
presente

pour sçavoir si elles conviendront bien. Et empoignant une lame

de sorte que tout le talon soict compris dans la main,
on conjecture

qu’elle sera aussy poisante estant montée.

    On mect la lame dans un estoc entre deulx morceaulx de
boys,

puys avecq une lime ilz agrandissent, si besoing est, l’entrée
de la

garde. Puys, pour la river, on pose sur la ribeure un lopin
de

&amp; pommeau un lopin de bois &amp; avecq un marteau on
frappe dessus

pour faire bien aplomber &amp; asseurer le pommeau. Puys avecq le

marteau on acheve la ribeure quand le pommeau est
bien asseuré &amp;

ne bransle point. Le bois s’i mect pour ne gaster point le
pommeau.

Aprés on acommode la ribeure avecq la lime ou avec un
ciseau.

Et aulcuns font le b la ribeure en table de diamant
quarré, mays

elle n’est pas si bonne que la ronde car à la quarrée la
riveure se

couppe.