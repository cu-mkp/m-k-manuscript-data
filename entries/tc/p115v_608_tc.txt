
Gect destaim

Si lherbe ou fleur que tu veulx gecter en estaim
est delicate &


subtile Il fault que lestaim excede la mixture de plomb
& au


contraire si elle est espaisse il fault que le plomb excede
Doncq


pour la mixture chose subtile mets sur de lestaim fin
non pas


du tout la quarte partie de plomb Et fait que ton
moule soict
chaudelet de telle sorte que tu le puisse tenir a la
main quand


tu vouldras gecter Quand a lestain alie ainsy que dict est
il


fault quil soict fort chault & quasi rouge pour gecter affin


quil penetre Aultrement ayant a faire long cours par les
subtiles


branches de lherbe il seroict froid plustost que dy parvenir


Et noublie pas de mesler parmy un peu destaim de glace qui
le


faict mieulx courir & laffermist


Sur le plomb


allie destain ou
estain allie de plomb


tu peux mectre un bien


peu de metalline & il


semblera argent


Mays nen mects


gueres car cela


endurcist la


matiere & laigrist


aussy de sorte


que pour chose


delicate co{mm}e pattes


& semblables il


ne seroit pas


propre

