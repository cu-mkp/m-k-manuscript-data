<entry><div id="p125v_1" categories="casting">

<head><al>Viperes</al> et <al>serpens</al></head>

<ab>

J&#8217;ay moul&#233; une <al>vipere</al>, qui pour le gect est des plus
propres<lb/>

que nul aultre <al>serpent</al>, pource qu&#8217;elle ha belles escailles
&amp;<lb/>

bien apparentes par tout le corps, &amp; principallem<exp>ent</exp> sur
la teste<lb/>

et soubs la gorge. Elle ha la teste platte, le museau rousset<lb/>

tendant &#224; l&#8217;incarnadin &amp; retrouss&#233; co<exp>mm</exp>e l&#8217;<al>aspic
cornu</al> ou comme <del>un</del><lb/>

le dessus du groin d&#8217;un <al>cochon</al>, grosses machoueres, les
yeulx<lb/>

fort pres du museau et la gueule fort ouverte, o&#249; elle <add>ha</add>
des<lb/>

dents canines doubles de chasque cost&#233; sortant toutes d&#8217;un tuyau<lb/>

de chair qui les couvre et revest. Elle ha aussy dans la<lb/>

gorge un tuyau de chair faict comme la verge d&#8217;un <al>chien</al>,<lb/>

d&#8217;o&#249; sort son fisson. Les aultres <al>serpents</al> ont double<lb/>

reng de dents.</ab>

<ab margin="left-middle">

Si tu veulx <del>couper</del><lb/>

<del>les</del> mouler les <al>serpents</al><lb/>

la gueule ouverte,<lb/>

il fault couper la<lb/>

teste &amp; la laisser<lb/>

dedans car elle<lb/>

ne seroit pas en<lb/>

despouille.</ab>

</div></entry>