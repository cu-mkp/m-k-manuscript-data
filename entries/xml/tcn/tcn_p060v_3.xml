<entry><div id="p060v_3" categories="painting">


<head margin="left-top"><m>Huile d'<pa>aspic</pa></m></head>
<ab margin="left-top" render="tall">





Il n'en fault pas<lb/>

mectre parmy les<lb/>

couleurs, car il est si<lb/>

brusc et penetrant<lb/>

qu'il faict escailler<lb/>

les couleurs, qui aprés<lb/>

se deffont. Et pour<lb/>

ceste cause les <pro>painctres</pro><lb/>

l'employent à nettoyer<lb/>

leurs <tl>pinceaulx à<lb/>

<m>huile</m></tl> quand ilz se sont<lb/>

faicts durs, car il les<lb/>

rend mols &amp; nets incontinent,<lb/>

penetrant la couleur seiche<lb/>

qui les empaste. Les <pro>painctres</pro><lb/>

aussy, envieulx quelque fois<lb/>

de la besoigne entreprise<lb/>

par un aultre, secretement<lb/>

<tmp>le soir</tmp> versent quelques<lb/>

gouttes d'<m>huile <del>sur le</del><lb/>

d'<pa>aspic</pa></m> sur le bord d'en<lb/>

hault du tableau, de<lb/>

sorte que coulant en bas<lb/>

il faict une tache<lb/>

qui penetre jusques<lb/>

au <m>boys</m> &amp; faict<lb/>

deffaire les couleurs,<lb/>

de sorte que pour faire<lb/>

l'ouvrage uny &amp; d'un<lb/>

mesme contexte ilz sont<lb/>

contraincts de reffaire<lb/>

tout et ainsy perdent<lb/>

a leur besoigne.</ab>

</div>

</entry>