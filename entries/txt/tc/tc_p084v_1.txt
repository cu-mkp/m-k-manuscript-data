

Sable

Jay essaye los de pieds de boeuf fort brusle
& pulverise & broye

bien fort sur le porphire jusques a ce quil ne se
sente

point entre les doigts Il moule tout seul fort
net Mays

pourceque de soy mesme il est aride & maigre il veult estre

fort mouille & humecte avecq vin bouilly avecq racine
dorme

La mache de fer los de pieds de boeuf fort
brusle le feultre

aussy fort brusle a foeu clos Et tout trois fort subtilles

sur le porphire moulent fort nect en plomb sans
quil soit

besoing de les recuire beaucoup & gectant <-le->
au chassis chault

ou froit

Le feultre seul moule fort net estant mouille &
despouille

bien Et faict aussy despouiller les aultres deulx



Ces sables ne

soubstiennent

quun gect



Un sable

gras qui se rend

si uny faict

soufler





Un metal gras

demande sable

maigre


