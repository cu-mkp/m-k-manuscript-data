Mouler une rose

Pource que les branchetes du rosier qui sont

aupart aultour de

la fleur sont quelques fois fort dilatees &amp; feroient

un trop grand moule On les faict et moule a part Et

la rose

&amp; quelquees boutons a part Et puys on raporte

avecq souldure les branchettes &amp; foeuilles de rosier

a la

queue de la rose a laquelle on laisse expressement

de

petits bouts des branchettes Mect la foeuille ou rose

le plus bas que tu pourras dans le moule pource que le

sable

la releve tousjours Tu en peulx aussy mouler plusieurs

foeuilles ensemble estant disposees lune sur laultre les

distingant avecq les filets comme dict est Et pour

le regard

de la rose tu peulx donner une legere couche de beurre

fondu

au dos de la foeuille de aulx premieres foeilles de

dehors non a celles de dedans be pour laffermir &amp;

luy donner force de

soubstenir affin que le sable destrempe ne les dilate &amp; escarte

plus quil ne fault Tu les peulx bien mouler aussy les

foeuilles

des rosiers fraisiers &amp; semblables qui sont

plates

&amp; qui se peuvent aplatir sans les gaster a deulx gects

pour ouvrir ton moule quand il est recuit &amp; le

nettoyer

de la cendre Toute et faire des souspirails &amp;

plusieurs gects Et ceste voye est la plus facille

Mays laultre se peult faire aussy Et avecq de petits

filons de cire adaptes &amp; joincts de foeuille a foeuillle

tu peulx fayre des gects Mesmes tu peulx faire

despuys le dos de la premiere foeuille iusques un

filon de cire

qui se raportera au gect Tout cela facilite le gect

Aulcu Le principal est de laisser bien froidir les

moules recuits plustost que les nettoyer &amp; soufler

dedans

pour faire sortir la cire pource que quand le moule

est

chault la cendre se tient comme attachee Mays quand

il

est froid elle sesperd et sort avecq le vent ou quand

on retire lalheine a soy par le petit pertuis

Mouille la rose deau de vye

plustost que la mectre dans

    

le cercle dardille Noublye pas dhuiler le gect de

cire

    

Et quand tu auras gecte ton sable destrempe soufle fort

    

jusques a ce quil commance a faire prise La rose est

    

bien venue Mays pource que le sable se trouve mesle parmy les

    

foeuilles fais long temps tremper ton ouvrage dans leau affin

que

    

le secouant dans leau la terre sen aille

Tu peulx bien

donner un peu

despesseur au

bout des tiges

qui soubstiennent

les foeuilles les

oignant legerement

par dessoubs de

beurre fondu

pource que les

foeuilles sont

grandes &amp; poisent

et la tige

de plomb &amp;

estain nauroit

pas assez de

force

Je serois dadvis

de mouler la

rose seule avecq

un peu de queue

pres de son bouton

&amp; puys luy raporter

une plus longue

de letton estame

pource que la

rose espanouye

ha grand volume

&amp; poisant