

Cire a cachet et empraincte

Pour les grands seaulx de cire Il fault avoir de

leau tiede tousjours preste & <-apre-> tenir ta
cire dedans

mays plustot il la fault bien avoyr pestrie entre

les mains pour la rendre bien unie car aultrem{ent}
leau

qui se mectroit entre deulx lempescheroit de sunir Apres

tu en empraindras ce que tu vouldras Et mectras trois

ou quattre papiers dessus & avecq un baston
<-tu-> uni &

arrondy comme un pilon tu la rouleras co{mm}e si tu la
voulois

polir Et elle sattaquera au papier qui taydera a

la relever du moule Ainsy tu empraindras mieulx

que si tu la gectois fondue Tu peulx tailler les figures

& les dorer argenter & paindre de couleurs a
vernis & les

raporter sur un fonds de verre painct de couleurs a

tourmentine & mastic Et si tu veulx apliquer ces planches

par incrustation fais le avecq gomme armoniac destrempee

avecq vinagre Et tu auras bonne colle





