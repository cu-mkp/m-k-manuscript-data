Mirouers dacier

Ils sappellent dacier pourceque

communement le temps passe

on les faisoict dacier poly avecq potee desmery Mays

plus

facilement il sen faict de diverses sortes avecq le cuivre

franc qui est rosette &amp; lestain pourcequil se

gecte en moule

&amp; se faict rond cave convexe &amp; comme on veult pour

representer

diverses formes

    

+

Prens doncq moictie cuivre de rosette &amp;

moictie estain doux

cest a dire fin qui na poinct encores servi Et les mects dans

un creuseau &amp; premierement fais bien fondre le

cuivre Et

estant bien fondu mects lestain dedans Et mesle ensemble

puys gecte dans le moule de pierre blanche poinct

oeilletee

&amp; oints le moule dhuile &amp; quil soict

mediocrement chault

Puys ayant moule ton mirouer tu le pourras polir en ceste

sorte

Enchasses en un dans du plastre affin quil tienne ferme

&amp; puys mectes laultre par dessus auecq du sable menu

entre deulx &amp; frottes lung contre laultre soict cave ou plat

&amp; ainsi tu en poliras deux ensemble Et si tu les veulx

polir des deulx costes il ne les fault que rechanger scavoir

mectre celuy qui polissoict dans le plastre &amp; de celuy

qui estoict dans le plastre en polir Apres les avoir

polis avecq larene tu les pourras adoulcir avecq le

tripoli

de venise qui ne soict poinct sablonneux &amp; apres

avecq de

la potee Tu polis darene avecq de

leau Mays le

polissement de tripoli &amp; potee se

faict a sec Estant poly tu le peulx enchasser