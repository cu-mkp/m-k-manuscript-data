Hanter

De Tout abre qui ha plus grosse moelle le greffe est
malaise a estre bien tailler

pourcequil y a dangier doffenser la moelle &amp; si elle est
offensee

a droict la joincture malaisement prend il comme
de la vigne de touts persees

&amp; des abricots

Les abricots ont lescorce fort deliee &amp; par ainsy il
les fault

enter sur jeunes abres qui ne layent poinct encores espesse
comme sur

gectes de prunier &amp; amendiers

Les greffes ne  prenent gueres si la taille de
labre se mouille

il fault doncq hanter En temps serain &amp; doulx &amp; non trop
froid &amp;

venteulx

Le bois vieulx quon laisse au greffe est necessaire si on ente
sur

un abre qui est desja faict &amp; de bonne grosseur pourceque estant
tel

il serre plus le greffe &amp; sil est de jeune bois il est si comprime
quil

ne peult profficter Mays le bois vieulx resiste mieulx a la

compression du bois vieulx que le
jeune a cause quil est plus dur que

le jeune Mays si le greffe est tout de bois
vieulx jamays il ne faict

belle mise ains vient caduc &amp; court &amp; long a croistre