

Forme de recuire les moules

Allume des charbons a la forge & puys disposes
les de

reng en un coing dicelle selon la grandeur de ton moule

en sorte quil en puisse estre bien muny de trois ou 4

doigts tout aultour Et principallement au fonds du
moule

qui est le plus espes <-et qui-> Tes charbons ainsy
disposes

poses y tes moules dessus & non sur une grille
co{mm}e aulcuns

font pourceque ilz prendroient le foeu trop aspre Et laisse

quelque temps ainsy & peu & a peu eschaufer ton
four

adjoustant tousjours quelque charbon allume Et tant que

le moule sera humide les charbons seront
co{mm}e amortis par

dessoubs Mays comme il sera sec ilz sallumeront deulx

mesmes Et quand il est sec dun coste tourne le de lautre

Et quand il sera sec de touts les deulx & ne fumera plus

lors vigore le foeu & le couvre de charbons allumes Et

co{mm}e il commancera de rougir ne soufle pas les
charbons

avecq le petit souflet car cela le feroit <-soufler->
crever Et

pareillem{ent} quand il est rouge tiens le bien couvert de
charbons

allumes & ne le descouvre pas car il se fendroit Garde que le

vent dune fenestre ne batte pas dessus Laisse refroidir



Quand tu

veulx recuire

tes moules <-&-> soict

que tu les luttes

ou non marque

lendroit du

ventre pour

mectre cestuy la

en bas contre

les charbons

allumes <-que->

pourceque si

lardeur du foeu

les faisoict

fendre il

vauldroit mieulx

que ce fust au

ventre & par

dessoubs que

sur le dos 



Si ton moule est

petit il ne le fault

pas laisser <-reposer-> tant

au foeu car il sy

corrompt et se fend

car il est plustost recuict quun grand










de soymesme Quand il commance a rougir il lest bien tost

par tout Mays advise bien par le gect quil le soit au

fonds & quil ne paroissse rien de noir


