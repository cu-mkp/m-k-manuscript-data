



Prendre rossignols Voy le 15 foeillet

cy apres

Pour les attraper il fault observer leur naturel la viande

quilz aiment le plus & le temps de leur volupte Le
rossignol

aultant quil chante mainctient un quartier pour luy tout seul

Aproche doncq faisant semblant de chercher en terre quelque

chose Et ayant des vers qui viennent dans les vielles
farines

ou dessoubs les mects a pestrir ou aulx moulins dou il est fort

friand Mects en sur ton chapeau quelquun attache avecq un
espingle

ou aultrem{ent} affin quil se remue Et a cinq ou six
pas de la haye

ou il chante fais un trou en terre & y mects des vers Et
ton engin

de petits bastons en croix Il luy tardera que tu ne sois hors de
la

pour aller voir ce que tu auras faict Et voya{n}t des
vers il entrera



Aulcuns les

vendent sur

labre



Le soir et le

matin a la fraischeur

vers les fontaines

& lieulx ombrageulx

est plus propre

pour les prendre



