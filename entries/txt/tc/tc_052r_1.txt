OEuvre faicte en Argel

Ayes un poulain de trois ou 4 ans &amp; le nourrys de
segle orge &amp; paille

pig couppe a la facon quon nourrist les chevaulx en
espaigne

Et labreuve deau bonne de fontaine ou de riviere Je ne scay

sil seroit bon de labreuver par foys deau des baings
sulphures

&amp; luy donner par fois du senegre ou aultres aliments
chaults

Car lintention de louvrier est den de se servir de
la chaleur

de son fient &amp; le climat de deca est plus froid que celuy
dargel

Tiens le en lieu chault &amp; serre &amp; quil ne se perde
rien de son

fient &amp; urine Dequoy tu feras un amas ou deulx affin
que

pendant que lun se refroidist laultre soict en chaleur propre

pour continuer Ayes aussy un grand mattelas de verre
le

plus espes quil te sera possible &amp; dun doigt sil
se peult faire

&amp; de la capacite dune buye ou broc de terre
Mects dedans vers

la Sainct Jehan une douzaine &amp; demye
doeufs de poule scavoir

le jaulne sans la glaire &amp; le (germe) voy)
Aultres disent lx

jaulnes Et sera avecq ceste douzaine &amp; demye de
jaulnes doeufs

mects y demy once (aultres disent en lx oeufs demy
lb) de graine

de vers de soye femelle Et apres avoyr bien
lutte le matteras (je ne scay

sil seroit point besoing que pour la generation il y eust air)

Mects le &amp; lensevelis dans la chaleur du fiens jusques au
col

et luy laisse jusques a ce que plusieurs f
vers se soient engendres

Et lors retire le mattelas &amp; ne lensevelis plus dans le
fiens

Mays tiens le seulement pose sur la couche du fiens
chaulxt

jusques a ce que tous les vers se seront manges &amp; consumes
les

ungs dles aultres en se froissant &amp; remuant Et
quil nen demeure quun

Quand ainsy est il te le fauldra apaster ordinairement
par intervalle

de jour &amp; de nuit par le secours de deulx hommes qui par
intervalle

en auront le soing Et tu lapasteras dun jaulne doeuf couvert
dune

foeille dor ou quavecq le jaulne doeuf liquide la
foeille dor soit

incorporee &amp; garde bien que telle pasture ne luy manque pas
(aulcuns

dissent un jaulne doeuf pour heure aultres trois Mays
la chose

mesmes demonstrera la practique En ceste sorte nourry il fera

son croist en deulx moys ou sept sepmaines &amp;
viendra comme un

serpent long dun empan &amp; 4
doigts &amp; du pois dune lb Et
comme les

aisles luy comanceront a naistre Il le fauldra faire mourir

faisant avecq du charbon foeu de roue aultour de la
bouteille un

empan loing Et lors bouche &amp; lutte bien la
bouteille affin quelle nexale










ou pour le plus seur retire toy hors de la jusques a ce

que le foeu soit amorty &amp; que tout soict refroidy Ap
Car

lexhalation en seroit dangereuse Et pour ceste occasion

quand tu lapastes avecq des pincettes blave toy la
bouche

de bon vinaigre &amp; prens quelque preservatif &amp; te bouche
bien

Estant mort mects le dans un linge ou canevas de soye
&amp; le

plye &amp; le pends au planche ou lair
ou&amp; le soleil le deseche

Estant bien sec pulverise le dans un mortier Et garde bien

curieusement ceste pouldre Car un ℥ dicelle gectee
sur iii lb de ♁

fondu le reduit en ☉ plus fin que laultre Mays il na pas

tant de poix Il fault aussy pour cet oeuvre choisir le

plus vieux ♁ que tu pourras qui souvent aye este fondu &amp;

subtillement battu en lamines ou aultres ouvrages &amp;
plustost

le purifier le fondant &amp; gectant dans miel &amp;
vinaigre

Le terme de loeuvre est de noeuf moys despuys la
sainct Jehan

jusques au 25 dapvril