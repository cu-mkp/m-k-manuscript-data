Spalt

Le spalt est blanc comme plastre cuict Et se trouve en

monceaulx

&amp; pierres faictes a longues escailles &amp; longs filets il

est fort tendre

de sorte quavecq longle on le peult racler &amp; en

faire pouldre comme

de nostre croye de champaigne Et pourceque

toute chose qui provient

des la terre est mellee de quelque aultre substance pour

le

purifier on le broye venant de la pierrerie asses

grossierem puys

on le destrempe avecq de leau de sel armoniac MEn

mectant la

grosseur dune noix diceluy dans une grande

bouteille deau Et

ainsy on le destrempe &amp; on le reduict en

pbalottes le

repurgeant

des immundicites Puys on le mect cuire nettement dans un

pot vaisseau

de terre

dans la fornaise de ceulx qui font des pots

et on ly laisse

jusques a ce que les pots soient cuits Apres on le

destrempe

encores avecq leau de sel armoniac &amp; on le broye bien

fort

et on vuide leau trouble &amp; nette dans un vaisseau a

part

Derechef on remect de la mesme eau dessus &amp; on broye

&amp; remet on leau trouble avecq laultre Et on fait ainsy

jusques a ce quil aye tout passe En ceste sorte on le

purge &amp; mundifie &amp; le rend on fort subtil &amp; maniable

Ayant retire leau par inclination ou avecq une

esponge

on prend la residence et on la faict seicher puys

lhumectant de la susdicte eau comme on faict laultre

eau

sable on lemploye en chassis Ou sil se retire cest signe

quil nest pas asses recuit &amp; quil le fault recuire

dadvantaige Cestuy cy est propre pour mouler tous

metaulx Et speciallement lor &amp;

largent et tant plus

il est employe il est meilleur Il fault mectre a part

celuy auquel tu gectes du plomb ou estaim car il

aigriroit lor que tu y gecterois

Alum de plume se doibt recuire dans un

chaulderon creusol couvert dune

tuile

a bon feu de flamme charbons affin que

limmundice qui pourroit

y estre se brusle avecq luy qui ne se brusle point Cela

ce fait ou dans la forge des

orfevres dans un countour de

briques ou dans un fourneau a vent a foeu de fusion

de sorte

que le sable demeure asses long temps

creusel demeure un

quart dheure rouge cela se faict

plus pour le mundifier que pour aultre chose il vient par dessus

roussastre &amp; par dedans il demeure blanc &amp; est mieulx deseiche

#

#

Apres que ton alum de

plume est refroidy pile

le dans un mortier puys

le subtilie sur le mabre

Et il se rendra en fort

subtils filaments

lanugineulx qui donnent

liaison au sable sans se

brusler comme font

toutes aultres choses

qui est une belle

invention Pile le dans

le mortier en trainant

le pilon Car la poul

siere volante te pourroit

entrer au colet ou

se poser sur ton visage

qui te donneroit

occasion de te bien

grater Mects en

peu a chasque foys

dans le mortier pour

eviter la poulsiere

volante Il est mieulx

de le broyer ainsy au mortier en trainant le pilon que

sur le mabre car la c ou il

sespand &amp; au

mortier il se ramasse de tous costes Rends le fort subtil &amp;

douls au toucher

Lardille pour fayre les cercles aultour des

moules

doibt estre fort grasse &amp; maniable Et ne sert qua fayre

le contour des moules Ainsy il la fault

seulem choisir

bien grasse Et la battre bien fort &amp; la destremper

mediocrement

avecq de leau &amp; la tenir dans une fosse ou

terrine Et

y faire force trous avecq un baston lesquels semplissent

deau pour la tenir tousjours fresche &amp; molle Affin

quelle

soict tousjours preste a employer a ton besoing