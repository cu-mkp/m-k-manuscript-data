





La terre ou sable mouille ou broye avecq eau veult
estre

plus recuit que le sable

Le letton de chandelier nest pas pur car on y mesle

de la limaille & du potin

Le letton veult estre gecte plus chault que le
cuivre

quod non credo

Il ne fault pas pour gecter curieusem{ent} prendre
tous

metaulx alies Mays les prendre purs & les mesler

Le fer ne saccorde gueres a gecter dans lung du
cuivre

ou letton



Il est mieulx de mouler tout dun sable soict en chassis

ou noyau quen divers mesles




Il fault recuire

a foeu <-qui->de charbon

qui sallume de

soy mesme le crusol

une ou deulx heures

<-et p-> avecq la

matiere dedans

Et puys soufler

& couvrir le crusol

de gros charbons

& la gueule du

fourneau de briques

Et laisser consumer

deulx ou trois

mises de charbon

qui <-se-> remplissent

le fourneau par

dessus le crusol

en fin donner foeu

de chasse & co{mm}e

la flame sera fort

blanche & que la

matiere sera en

bain liquide co{mm}e

eau & gectant des

flammes de bleu

pasle gecte

Le secret est de

gecter bien fort chault

& a coup

Sable blanc maigre sans liaison se rend fort

propre pour le gect & ayant corps se tu le broyes fort

subtil sur le porphire ou le calcine le rougissant
plusieurs

foys au foeu & estans en vinaigre ou subtilies avecq
leau

co{mm}e tu scais Il moule aussy fort net en noyau
Co{mm}e jay

experimente Mays ne le destrempe pas avecq eau sel si tu

le veulx promptem{ent} recuire Car le sel bouillonne au
foeu

& faict des pustules esta{n}t presse du foeu Je croy
que

les noyaulx recuits a laise ne feroient pas cela Je y ay

moule fort net en noyau matiere de poelonne Le sable
blanc

sent le soufre co{mm}e il se recuit et croy
quil se fondroit Et

co{mm}e la matiere a este gectee dedans il adquiert dans
le

moule <-co{mm}e-> un lustre co{mm}e
sil estoit plombe ou vitrifie Je croy

que les verriers sen pourroient servir





Il fault fort

peu de sel armoniac

dissoult dans leau



