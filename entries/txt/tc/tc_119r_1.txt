Advertissement sur ce que dessus

Le bon estain est celuy qui est dur comme

argent &amp; doulx neantmoings

Si ton ouvraige est tanvre il fault que ce soit presque tout

estain

&amp; Alie comme dict est

Lestain de glace ne se doit fumer mesler que a

linstant que tu

veulx gecter 

Ne les formes ne se doibvent fumer qualors

Si le sable se retire dans le chassis cest a dire quil le fault

recuire

&amp; rougir au foeu

Le bon sable ne prend poinct a la main en le pressant

estant humecte 

Le parfaict sable pour le chassis est laspalt qui se

trouve en

Allemaigne qui est doulx comme farine

&amp; presq estant mouille Et presque

tous les aultres sont grumeleux

Nota que le gect doit estre tanvre &amp; peu

espes affin de ne

travailler point la matiere Et ne doit point passer lespesseur

dune

travers dun grain de bled Mesmement pour

lestain qui veult estre

gecte fort tanvre Pour le plomb un peu plus espes il nest point

besoing de fayre les souspirails fort larges &amp; profonds aussy

Pour chassis le sable qui te sert a noyau de la composition

susditte

est excellent Mays en le lavant broyant &amp; recuisant plusieurs fois

il

le fault corrompre de son naturel &amp; quil ne soit point propre a

faire

prise &amp; mouler en noyau