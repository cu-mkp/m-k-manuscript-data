

Sable pour le plomb le plus

excellent de tous pour grand relief

et petit

X Jay prins de la ceruse et lay broyee a sec sur le
porphire

pour la faire bien subtile puys je lay tellement humectee
avecq

de la glaire doeuf fort battue quelle estoit comme
paste sunissant

avecq le plat dun costeau en perfection Je lay un peu
laisser




il la fault bien

mesler avecq le

costeau











reposer sur un table bien nette & unie &
comme elle est desiccative

jay cogneu quelle sessuyoit lor Ce que jay laisse un peu
faire

pour la reduire en pouldre & en mouler avecq le sable Estant

bien esmenuisee avecq les doigts & le tranchant
dun costeau Jay huile

ma medaille pourceque lhuile la nettoye sans la gaster
Et Et

layant essuiee & nettoye avecq un linge & des
sayettes de pourceau

Je lay encore legerement ointe dhuile de noix
clair & doulcement ay

passe un linge par dessus affin quelle ne demeurast pas
trop oincte

Et ay considere que par ce moyen elle viendroit bien en despouille

pourceque la ceruse estant humectee deau de glaire doeuf
ne

sattaqueroit point a lhuile Cela a tresbien reuscy Et en ay

moule tresnet une medaille de grand relief sans faire aulcune

prinse a quoy beaucoup de bons sables comme le feultre
los brusle

& la mache de fer avoyent bien failly du premier coup Je
lay

recuit & mon moule est venu dur comme
mabre Et ay cogneu par

la que les sables pour mouler grand relief doibvent estre fort

humectes de quelque eau qui leur donne corps & compaction
Comme la

glaire eau gommee ea vin bouilly avecq
racine dorme & Et huiler
legerement la medaille Il soubstient tant de gects que
tu

vouldras car il est dur comme verre Mays le plomb
doux &

lestaim aigre v mesmes veulent estre gectes fort
chaulx

Despuys jay aperceu que ce sable bien quil soict excelent &
endure beaucoup

de gects & moule bien net Toutesfois il est gras et faict
soufler

Ainsy le plomb doux et le ny vient pas si bien Mays
essaye de le

mesler avecq un sable maigre comme la ponce
lescaille & semblables

pour leur donner corps & affin quil despouillent mieulx Car les
sables

maigres ne despouillent gueres bien Et toutesfois ilz recoyvent
bien

le metal





Essaye de

mesler la

ceruse ou minium

avecq les aultres

sables



X
Huile & oingts

dhuile daspic qui 

sen yra en recuisant

car lhuile faict

soufler



Il fault fort

mouiller avecq la 

glaire puys le

mesler bien Et

estant dans le

chassis frapper

avecq un pilon

ou chose propre

dessus Car cela

faict mieulx mouler

et mieulx despouiller



Il seroit bon de

remplir les chassis

tout dun Car le

meslenge qui se faict

de plusieurs sables

avecq celuy de mine

dont tu remplis le

chassis le corrompt

