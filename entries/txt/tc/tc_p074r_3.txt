



Pour faire verny

Prenes une livre dhuille de lin Et puys la
mecteres dedans

ung pot de terre mellee croute de pin et trois
ognions Et le

mectres dessus du foeu de charbon Et le feres cuyre a petit
foeu

Et quil bouilhe lespace de cinq heures vous prendres
demy once

de colle farine & le feres bouilhir tout comme devant Et
le

remouvoir avecque une cuilliere Et puys appres vous y
mectres

deux onces de sandrax bien pilles & le feres comme
dessus Et

puys appres prandres mastic &
arrabeic deux onces de
chascun qui

soit bien broye tous deux Et le mectres tout ensemble & le

feres bouilhir en Remouvant tousjours Lespace de cinq
heures

Et puys vous mectres alung daraucq de Roc
deux onces & puys le

feres bouillir Et si vous y mectes deux onces de
larable larabic si vous

voyes qui ne soit asses cuyt faictes le cuyre davantage apetict











foeu Jusques ace quil soit asses cuyt Et la coulles
pardedans

une toille qui soit asses serree Et quand
vous laures coulle

laisses la Refroidir ung petict Et si vous voies quil
soit

trop espaix que vous ne le puissies couler vous mectres
ung

petict dudict huille & le feres meilheur

