
Oysillons

Les benarris chantent la nuict si on les laisse
au serain


mays ilz sont meilleurs pour engraisser pour les delicates


tables que pour le chant Les pincons sont subgects a venir


aveugles & les yeulx leur viennent enfles au
comma{n}cem{ent} daougst


Les chardonnerets ayment fort la graine de lettue
& souvent


on les prend sur les laictues grainees aulx jardins
avecq deulx
gluons Mays pourceque tel ordinayre pour eulx seroit trop


cher On les nourrist ordinayrem{ent} de chenevi La
passe solitaire


se purge avecq une iraigne quil luy fault donner
une fois


la sepmaine affin quelle ne vienne poinct de
gaillardisse


La calandre se purge avecq du mortier sec compose
de
chaulx & sable pour la garder de venir de gallardise


& sengraisser trop Les petits oisillons se purgent


avecq le mesme mortier sec leur en mectant quelques


lopins dans leur cages Le coquu pond au nid du
benarris


aultrem{ent} dict verdaule Cest oiseau est
fort simple Jen ay


aultrefois donne conge a deulx qui a divers jours
revindrent


se rendre a leur cage Pour nourrir les petits
chardonnerets


il fault piler des amendes avecq de la
miefort petit de mie de pain et de


la graine de lettue ou de la graine de
chenevi Si cest


pour linotte de la navette

