Sarrurier

Pour bien estamer des cloux et aultre ouvrage Ils

liment bien

nettement leur ouvraige puys pour le bien nettoyer &amp; desgraisser

il

le font bouillir dans du vinaigre Puys lessuyent bien avecq

un

linge Apres le font chaufer &amp; passent par

dessus de la rousine

qui linduist dune peau luisante comme vernis Ce faict

ilz font fondre

de lestaim pur &amp; fin dans leur estamiere qui est une

petite caisse de

fer quarree Et comme lestain est bien fondu

&amp; mediocrement chault ilz y

gectent de la rousine pour brusler la crasse &amp; puys y

laissent un peu

tremper la teste du clou ou chose semblable &amp; y ayant

demeure sept

ou huict pauses ilz le tirent et le secouent

frapant dessus avecq quelque

fer pour fayre tumber lestain qui est superflu

&amp; le nettoyent avecq

un petit baston entourne destoupes Et sil nest bien

estame tu le

frotteras ton chault avecq une piece de rousine &amp; feras

comme devant

&amp; laisseras froidir Quand louvrage se froidist il vient jaulne

qui

est signe que lestain est en bonne chaleur Mays il vient bleu si

lestain

est trop chault Les t choses

ainsy estamees sont de duree &amp; ne se

deffont point comme lestamure faycte de foeille Ains

au bout dun

an se peulvent esclarcir &amp; renouveller les chaufant &amp;

frottant

Les plombeurs disent que faisant mourir un

lesard dans lestain

fondu il des que lestamure en vient fort doree Ou bien

y mectant

du sel armoniac