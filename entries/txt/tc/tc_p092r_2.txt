

Mouler cave dun coste et de relief

de laultre

Et pour cet effect on gecte une medaille destain fin qui est
plus

dur a fondre Et comme elle est nette on moule avecq icelle Et
on

la laisse en lune moictie du chassis & on ly presse un peu
affin

quelle y tienne mieulx Et apres tu gecteras dans ton
chassis

de la souldure cy dessus descripte ou aultre plus fondante

que lestain fin Et ainsy la seconde medaille se fondra &

moulera sur la premiere sans la gaster Mays pour faire

plus seurement destrempe du noir de lampe avecq de leau
& avecq

un pinceau donnes en une couche legere sur la medaille qui

demeure dans le chassis & laisse seicher Ainsy elle ne
fondra

poinct

Mays si tu as une medaille de cuivre ou dargent tu la
peulx

bien laisser dans le gect si tu veulx gecter de plomb ou
estaim

mays il fault quelle soict un peu chaulde car la froideur feroit

retirer lestain

Lestaim veult estre gecte bien chault pour venir net

Lestain doulx qui est
le meilleur pour le gect est celuy qui estant

gecte en grille est bruny & luisant & poly
comme un mirouer & qui semble

avoyr este bruny Et nha poinct de trous comme celuy qui est
aigre & qui

nest point luisant comme bruny

