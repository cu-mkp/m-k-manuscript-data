
Nettement travailler

Ne poses jamays si tu peulx deulx couleurs lune sur laultre


Mays apres curieusem{ent} faict ton desseing garde la
place


des ombres seule pour eulx mesmes & des jours &
rehaulssements


aussy particulierement sans coucher tout a plat dune couleur &


puys rehaulsser ou bien ombrer sur icelle Et en ceste sorte


tu advances ta besoigne espargnes les couleurs & travailles


nettem{ent} qui est cause que les couleurs nestant poinct
brouillees ne


meslees ensemble elles ne meurent poinct & tu adoulcis mieulx
les


couleurs ne se trouvant pas si espesses

