

Pintier

Ils font leurs moules aussy de metal qui sont de
plus grand

duree & moulent plus net que le grais pourceque la
vaisselle

y vient sans baves & bien unye Mays cest pour les
riches

car un moule coste quinze ou seize frans On en
faict

principallem{ent} de metal pour bassins & esguieres
& salieres

& semblabes choses qui sont figurees

    Pour les pintes les moules se font de terre ardille
blanche

meslee de fiente de cheval & bourre &
fort battue pourceque

les pintes estant a demy rond enfoncees elles ne se pourroient

pas bien despouiller dans le moule de grais
co{mm}e dans la terre

qui est doulce On faict bien le noyau du moule desdictes

pinctes de grais

Aulx moules de metal on faict des souspirails et on
gecte

a un coup qui est cause quau milieu du plat il ne se faict

poinct une ligne noire enfumee qui vient de la vapeur

& fumee du metal qui se gecte Qui est cause quen cet
endroict

louvraige est grumeleux & bien souvent perce Toutesfois

ilz le reparent par la souldure <-du n-> co{mm}e
dict est Ceste

fumee se faict sur le milieu au droit du gect & aulx moules

de grais

La vaisselle se peult marteler <-mar-> pour estre
plus

vendable Mays elle nen dure pas tant

Aulx branches de leur roue de fer ilz ont des coches
selon la

grandeur des plats & des assiettes Et quand ilz veulent
apliquer










quelque escuelle ou assiette ilz eslargissent & deffont

avecq un coup de marteau les coings de fer qui
jouent

aulx branches de la roue Et co{mm}e ilz sont a la
coche et

poincts quil leur fault il serrent lesdicts coings les

coignant avecq le marteau

Quand leurs plats ou escuelles sont este gectes resouldes

si besoing est & repurges des baves dalentour avecq le

souldouer chault & puys avecq une grosse raspe
Ils

ladaptent sur la roue & premierem{ent} ilz
entournent leur <-desgrusoue->

desgrusouer dune corde grosse corde
co{mm}e le petit doigt &

lapuyent ferme sur la barre traversante pour le bien
asseurer

Et pendant quun aultre tourne la roue promptem{ent}
ilz

conduisent le trenchant de lesgrusouer avecq la
main <-s-> au

bord du rond cave & doulcem{ent} le conduisent jusques au
centre

du rond Et ce desgrusouer est pour oster les premieres

peaulx rudes & grumeleuses de louvrage Et apres ilz lunissent

avecq une fer coupa{n}t apelle la
plane Le tranchant duquel

ilz frottent avecq un peu de potee sur du cuir
cloue sur

un lopin de bois <-ayant-> Et ce en telle sorte que la
chair

ou fleur soict par dehors Car si le tranchant de ceste

plane nestoict ainsy frotte & bruny il ne poliroit
<-pas-> &

bruniroit pas lestain <-au-> qui demeurroit blanc &
non pas

noir & bruny co{mm}e un mirouer Au surplus ilz reparent
avecq

ceste plane pour la seconde fois louvrage co{mm}e ilz
ont

faict avecq lesgrusouer Puys avecq un costeau ou

aultre fer tranchant ilz raclent les bords des
plats

ou assiettes pour les adoulcir affin quilz ne se trouvent

trenchants en les maniant










Leurs marteaulx doibvent estre bien unis & polis et si
par

cas fortuit la rouille <-les-> ou aultre usage les ha
endomages

ilz les polissent premierem{ent} avecq pouldre desmery
puys

les achevent de brunir & adoulcir avecq de la potee

Aultrem{ent} ilz ne battroient pas net Il fault aussy que

le plan des enclumes soict de mesme



