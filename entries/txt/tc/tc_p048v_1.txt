

Extraction de regulus

â„ž une lb dantimoyne demy lb
savon noer et demy lb

de tartre de montpellier Le tout pulverise fault
faire

bouillir dans un pot de terre verny a grand foeu en
remuant

le tout souvent avecq une broche de boys ou de
fer & ledict

savon se consumera et bruslera Et le restant demeurera
comme rouge

Et fauldra que cella se diminue pour un tiers Puys fault

gecter cella sur le carreau Et sera noirastre Ce quil
fauldra

par quattre ou cinq foys fondre et verser sur le quarreau

en platte Et lors aures le regulus tire de
lantimoine

Aultres pulverisent lantimoine & le meslent avecq
salpestre

& tartre pulverise aultant dun que daultre &
ayant faict rougir

un pot ou crusol en mectent un peu a chasque fois
& se tournent

le dos de peur de la fumee Et continuent ainsy jusques a ce
que

tout y soict mis Et fortifient le foeu jusques a ce que tout soit

bien fondu & le refondent plusieurs foys

