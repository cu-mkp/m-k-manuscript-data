Fourbisseur

Les parties dune espee sont la

ribleure

la queue de lespee ce qui vient

apres est le talon le reste est le clame les costes sont le

tranchant

&amp; la poincte Aulcunes lames sont a vive

arreste qui ont une seule

coste eslevee au milieu &amp; tout du long Et sont aisees a rompre

Les aultres lames sapellent a trois mouleures ou trois

monteures qui ont bien une elevation au milieu mays elle est

platte comme si cestoit une vive areste aplatie Et

s ceulx cy sont

les plus asseurees Les autres sont sapellent canellees

qui

par le milieu sont encochees &amp; quand cest tout du long elles

sont

aussy aisees a rompre que les vive areste &amp; sont plus malaisees

a fourbir a cause que la fustee ny peult pas entrer Mays on

en faict une expres qui est estroicte

De la garde de lespee est le pommeau les branches de la garde

&amp; le pontet qui est ceste lame de fer qui ferme la

branche qui

est au bout du talon pour empescher que les estocades ne glissent

dans la garde Les aneaulx sont ces deulx branches en demy

rond

qui prenent despuys loeil de la garde jusques a la branche du

pontet

La branche qui croise la garde sappelle le corps Et cest

escusson

par ou entre la queue de lespee et auquel se rendent &amp; tiennent

toutes

les branches sapelle loeil de la garde

Il sensuict le bois de la poignee lequel on colle

ou selon les

plus propres de la cire gommee qui est cire &amp;

poix pourceque la

rousine seroit trop dure Il la chaufent legerement puys en

frottent

le bois de la poignee affin que la soye si grippe ou le fil

aultrement

quand un fil se defferoit tout se d romproit incontinent Au

fil de

fer ou peau de chien on y mect aussy

de la colle La garniture

de qui se mect sur le bois de qui est de

soye ou de filet sapelle

le cordon qui se faict a deulx tro ou trois

filets tournes retors au

rouet ou 4 si la soye est deliee Le cordon un peu

grosset tient

mieulx Larrest qui se faict aussy de soye aulx deulx bouts de

la

poignee sappellent les boutons

Il se faict des poignees de soye de peau de chien de

mer de fil de fer

recuit de fil dor &amp; dargent fin &amp; faulx &amp; de

velours Le fil de

fer est de moindre prix &amp; le plus durable Apres est celle de

soye

si on nest en commodite pres de la mer pour recouvrer de la

peau de

chien qui est bien commode Pou La belle

peau coste cinquante ou lx sols

&amp; sen faict 4 ou cinq douzaines de poignees Ceste cy donne

bonne

prise encores que la main sue Pour la mectre en

besoigne si elle

est trop dure On la faict tremper une heure ou deux

en eau fort

peu tiede Car si elle estoit trop chaulde elle cuiroit &amp;

gasteroit la

peau Elle se coust avecq fil noir

    

Les poignees dor se font y mectant dessoubs de la toile

deliee

jaulne ou aultre jaulnye avecq de la croye Et ceste toile se

pose

avecq colle ou gome susdicte Cest affin que le fil

tienne mieulx

dessus Ceulx si se font a cordons comme celles de soye

&amp; entre deulx

cordons on y mect un fil ou deulx pour la faire mieulx

monstrer

Celle dargent se faict de mesme Et y a aultant de

peyne qua la

soye et encores moings pourceque la soye coste plus a

tordre

a cause quil la fault tordre a deulx revers Une poignee

dor fin vault 18 ou 20 sols

La meilleure pointe despee est a

foeille de sauge

Ce long baston sur laquelle sattache &amp; couche

lespee pour la fourbir sappelle le chameau

il est communement de sorbier qui est dur

&amp; uny

Le baston de dessoubs qui est plie en arc

sappelle larson

Le baston de dessus sappelle le baston

de la fustee

Et ceste piece carree qui porte lsur

lespee

pour la brunir sappelle fustee

Il y ha deulx cornes lun sappelle le cornet

a huile laultre le cornet de lesmery

Il y ha un fer qui est faict comme une

poincte

dhalebarde quarre &amp; dacier fort uny &amp; bien

lime Qui sappelle le grateau Qui sert

a

a adoulcir les traicts de la lime sur les gardes

despee &amp; a donner le fil aulx espees apres quelles

sont esmoulues qui est mieulx quavecq la pierre

ou coux qui faict bien souvent des rayeures

Pour mieulx faire coupp trancher les espees on leur donne

le fil

tirant de la pointe en sus

Ceulx qui font les gardes despees sont

artisans separes de

fourbisseur

A cest le Bruisson

B cest la sanguine

La fustee cest un boys quarre

despesseur de trois doigts

de boys de buy qui semboicte au milieu du baston de

fustee pour

fourbir

Le baston a fresiller est de saule

qui est pour desrouiller les

armes avecq du fresil qui est ceste escaille de

fer tombant a la

forge des mareschaulx

   

le banc 

des fourreaux

    

    

    

a

    

    

b

   

    

    

D

le baston

a felinder

    

c

le flin ou pierre

de fouldre

Le fourbisseur achepte ses lames a douzaine qui

ne sont pas

achevees destre tirees par la queue pourcequil faict cela luy mesme

pour les bien adjouster au l pommeau &amp; gardes

Les espaignolles sont estimees meilleures pour estre de

meillleur acier

&amp; fer Mays elles ne sont pas si bien forgees que les

espees de vienne

en pro daulphine Les espaignolles ne sont

pas aussy bien esmoulues

venant de la forge pour ce quils les esmoulent avecq le

pied &amp; cest

ce qui les faict trouver ondees

Les lames de vienne costent communement xviii ou

19 lb la douzaine

La premiere chose que faict le forbisseur ayant ses lames

neufves

cest de luy estirer la queue ce quil faict ou faict faire aulx

serruriers ou mareschaulx luy donnant quelque

liart pour son

charbon Apres ilz la passent par la meule pour la faire

trancher Puys lestendent sur le chameau Et avecq de

lesmeril pulverise

subtil &amp; doulx comme farine &amp; destrempe

dhuile pour le faire tenir

ilz fourbissent lespee avecq le baston pour oster les traicts

de

la meule et puys le nettoyent

pobien lespee de lesmeril Et luy

donnent

une goute ou deulx dhuile quilz estandent avecq le

doigt pour luy

donner lustre Et ayant mis lhuile Ils fourbissent encores

lespee

sur le chameau avecq le felin qui est

une pierre de fouldre

manchee au milieu dun baston comme la fustee Et ce

baston

sappelle le baston a felinder Apres layant

passe par le felin

ilz la fourbissent avecq de la croye &amp; lhuile qui est

dessus lespee

Apres lessuyent &amp; la repassent &amp; fourbissent avecq de la

croye

seiche Et a la fin quand elles sont achevees de monter on leur

donne le fil avec le gratteau Ai

Estant fourbye on la monte sur les gardes lesquelles on

presente

pour scavoir si elles conviendront bien Et empoignant une lame

de sorte que tout le talon soict compris dans la main

on conjecture

quelle sera aussy poisante estant montee

On mect la lame dans un estoc entre deulx morceaulx de

boys

puys avecq une lime ilz agrandissent si besoing est lentree de

la

garde  Puys pour la river on pose sur la ribeure un lopin

de

&amp; pommeau un lopin de bois &amp; avecq un marteau on

frappe dessus

pour faire bien aplomber &amp; asseurer le pommeau Puys avecq le

marteau on acheve la ribeure quand le marteau est bien asseure

&amp;

ne bransle point Le bois si mect pour ne gaster point le

pommeau

Apres on acommode la ribeure avecq la lime ou avec un

ciseau

Et aulcuns font le b la riveure en table de diamant quarre

mays

elle nest pas si bonne que la ronde car a la quarre la riveure se

couppe

Le bout sachepte tout faict a douzaine qui couste six

sols

des petits Mays des grands ii carolus Le bout

ce se mect

ou avecq des cloux qui se mectent aulx costes du tranchant

Mays

cela ne faict que gaster lespee &amp; corrompre le fourreau

pourceque

leau entre par la joincture du clou Le mieulx est de

lapliquer

avecq de la rousine ou colle Mays la rousine est

meilleure

Et est mieulx que le bout soict fort just &amp; si chault pose que

la rousine pulverisee sur le bout se fonde en ceste sorte

il ne tombe point et ne se peult deffaire sil nest mis au foeu

Les gardes sont de plusieurs sortes

A ouvraiges

A goutiere qui est a mouleures rondes

A perles

A escharpe quand les bandes sont de travers

A oignon qui est teste platte

A mode de roy qui sont plaines

Les forbisseurs les achaptent a douzaines la

douzaine

des pleines coste communem x

lb La piece douvraige 30

sols ou

selon sa facon

La premiere chose que faict laprentis cest de

fourbir

comme dict est

Et apres de garnir lespee &amp; faire un fourreau qui est

le parfait de lart

Ils acheptent les boys des fourreaulx qui sont de

fayan touts

faicts Le cent pour xv ou xx ou 30 sols

selon la distance

du lieu ou ilz se font

Ces boys sappellent ainssy Estelles qui doibvent

estre bien nettes

&amp; sans noeuds &amp; ont un travers de doigt

despes

Puys le fourbisseur les mect sur un petit banc appele

le

banc des fourreaulx Et avecq

uneg

plane petit fer comme

celuy

du banc des menusiers ilz le font tenir ferme Puys

avecq

une plane plane qui est comme un

costeau a deulx manches

on esbauche le boys par dessus apres on y passe le rabot

pour

mieulx laplanir Apres par le dedans on le recure avecq une

plane ronde manchee aussy a deulx manches puys avecq

une petite plane estroicte on la cave &amp; recure demy

pied vers

le bout du talan Et le plus court est le meilleur sans ce

recurement lespee couperoit tousjours le fourreau

Lentree du fourreau sapelle lembouscheure &amp; dessus est

la forme du costeau

Larrest qui est un bort de cuir esleve sur le bord de la

forme du costeau se faict pour arrester les pendants

Quand les estelles sont bien aplanies on couche lespee

dessus &amp; avecq de la pierre noire on marque la

largeur

de la lame &amp; la longeur &amp; puys avecq un ciseau on

coppe

le superflu Et on y passe un ribot pour bien unir selon la

marque

Apres on colle les deulx estoilles bort contre bort et tout

aultour seulement aultant

que dure la forme du costeau &amp; non ailleurs Et cest pour faire

tenir le cuir ou velours du fourreau

Puys on mect lespee dans les estelles Et tout ainsy ilz

lenchassent dans le fourreau qui est tout cousu Et frottent

ce qui est colle a droit la forme du costeau avec du

suif

pour le faire couler dans le fourreau

Le fourreau se faict de cuir de veau ou de

mouton tout dune

piece celles de veau Mays celles de mouton nenny ains

quand

les espees sont longues on les faict de pieces qui se cousent

entre cuir &amp; chair &amp; puys frottent fort la

cousture avecq un

loppin de buys pour la couvrir &amp; unir Dune

belle peau de veau

il se tire viii ou noeuf ou x fourreaulx Un

ouvrier en peult

aysement faire vi par jour Silz sont trop espes on

les pare

un peu avecq la plane Et si la peau est dure on la

trempe

dans de leau tiede legerement Et on ne luy laisse

gueres Apres

celuy mesme qui ha faict le boys doibt adapter le

fourreau pour

estre bien faict Il est vray que pour communes gens on en

tient

bien de touts faicts Mays ils ne se portent jamays si bien

Quand le fourreau est faict &amp; cousu de filet noir on le

frotte avecq

un bois de buy ou avec un linge layant

un peu induict dhuile

Le fourreau de bonne vache est meilleur que tous et couste plus

aussy

excepte le velours Sous le velours on mect

communement une simple toile

ou un fourreau de mouton ou une couverture de parchemin

Mays

le meilleur fourreau de tous est un fourreau encire soict de

velours

ou de veau Cest quon couvre le boys dune toile

deliee laquelle apres

on cire puys on la couvre de velours ou de veau

Un fourreau encire

vault bien xxx sols un de vache xx

sols

dune peau de

mouton v ou vi