

Mouler prompteme{n}t et reduire un

cave en relief

Tu peulx empraindre de cire coloree le relief dune

medaille & tu auras un cave dans lequel tu pourras gecter

en noyau un relief de ton sable sur lequel tu feras un cave
de plomb

ou destain dans lequel tu gecteras un relief de cire

Et puys sur ceste cire tu feras ton moule en noyau
cave

pour y gecter le relief dor & dargent ou tel
aultre

metal quil te plaira Mays pour advancer besoigne

si tu as haste fais le premier empraint & cave de mie de

pain preparee co{mm}e tu scais qui moulera fort net Et
la

dedans gectes y de la cire fondue qui te rendra un beau

relief sur lequel tu feras ton noyau


