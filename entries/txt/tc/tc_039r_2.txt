Pastel

Il se cultive en lauragues ou le fonds de la terre est

si fertil

que si tous les ans on y cultivoit le bled

il se coucheroict pour

estre trop gaillard Cest pourquoy alternativement on y faict

du pastel puys du bled Pour la culture du

pastel on laboure

La terre avecq des palles fer comme les

jardiners Apres avecq des

rasteaulx on lesmotte &amp; on la subtilie comme

pour semer quelques

herbes potaigeres On le seme communement a la

saint Anthoine de

Janvier on en faict huict racoltes Les premieres sont

meilleures

Le meilleur pastel de lauragues est celuy de

carmail &amp; celuy de

auraigne Et quelques foys le pastel est bon en un

champ &amp; en celuy

qui est proche il ne vauldra gueres La bonte du pastel se

cognoist

quand estant mis en la bouche il rend goust comme de

vinaigre Ou

quand en lesmiant &amp; rompant il ha quelque veines comme

moisies qui

sont comme dorees ou argentees On lespreuve a la cuve des

tinturiers

Et pour en charger une cuve il en fault six balles La

on y teint

plusieurs floquets de laine Et sil tainct quinze fois il

est dict

estre de quinze florins sil donne xx tainctures de xx

florins

Le bon tainct jusques a 30 foys &amp; communement jusques a

xxv ou 26