

Garder fleurs seiches en mesme

     estat toute lannee




Cest un rare secret & qui donne du plaisir pour orner

les tables chambres & cabinets hors de
saison quand lhiver

desnie des fleurs Advise doncq de les ce cueillir lors
quelles

sont en leur parfaicte vigueur & quelles croissent Car si tu
les

prenois quand leur saison passe ou quelles
commancent a fanir

elles ne se garderoient point Les ayant doncq ainsy choisies

Ayes du sable le plus maigre & aride que tu pourras
trouver

qui soict fort subtil comme celuy duquel les
orfevres usent se servent pour

user lesmail ou comme celuy destampes Mays il ne fault
pas sur

tout quil fasse poulsiere Ne quil demeure sur la main ou
y

laisse marque quand tu luy as pulverise
& puys verse Car cest



        
Le sable de riviere lave
        
par le courant des eaulx est
        
bon estant passe par un linge
        
pour
        
secouer
        
la pou
        
dre
 
 

+
        
Les fleurs se gardent aussy en leur mesme beaulte dans le vinaigre
distille vdans un vase
                
bien selle qui ne prene aulcun vent qui soit bien selle de
cire & mastic Les oeillets &
roses
        
la resideure du vinaigre commun les faict pourrir

        
Si le sable faict poulssiere & tient
        
sur les fleurs & quaisement avecq un
        
pinceau il ne soste il nest pas bon
        
Le plus maigre est le meilleur
  
  


+

Fais que ta

boicte soict bien

joincte affin que

le sable ne sescoule

point Tiens la

descouverte au

soleil Et oste la

du serain & humeur

de la nuit & la

couvre & garde

en lieu sec




Que Il ne fault pas mectre

lesdictes fleurs en grands vases

car quand on tire un il fault

tirer tout




Advise bien de ne coeuillir pas tes fleurs

q en temps de pluye et humide Mays lors

que le soleil aura passe dessus








Signe quil ha quelque humidite & si la fleur avoict aussy
quelque

aquosite elle se pourriroit Il ne fault aussy quil soict
trop

grossier car de sa pesanteur il chargeroit la fleur & luy
feroit

perdre sa forme Layant doncq ainsy comme il est besoing
choisy

Ayes une boicte dans laquelle fais premierement un
monceau

dudict sable sur lequel tu poseras la queue de ta fleur en
telle

sort couchee en telle sorte que la fleur ne touche ne le
fonds

ne les costes de la boicte ains demeure en lair Alors
charge

dadvantage sur du sable sur la queue affin quelle
demeure

ferme & asseuree En fin prens du mesme sable & avecq les
deulx

doibs pulverise & jecte le subtillement
sur la fleur e imitant en

cela le descoulement dun horologe de sable
Et comme la fleur sera

comme a demy couverte frappe du
poin sur la table ou la boicte

est posee affin que le sable saplombe & entre par tout En fin

couvre la du tout Et y pose ainsy par ordre dautres fleurs

lune sur laultre tant que ta boicte en pourra contenir
Cela

estant ainsy dispose expose plusieurs jours au
soleil chault

Et comme la fleur se deseichera le sable qui
lacompaigne & la

serre toujours ne permet quen se retirant elle se fletrisse &

se reserre Ains il fault quelle seiche au mesme estat que

tu luy as mise Or advise de choisir pour cet effect les

boufains soulcis Les fleurs jaulnes des pres
appeles

ranunculus ou palta lupina
Lamaranthe & semblables le

genest Et aultres que ton experience tenseignera




Le sable de quoy

les orfevres usent

les esmaulx ou le

blanc dont usent

les verriers & tout

sable maigre qui

ne faict point

de prise passe le

par un tamis

de poil de cheval

car il ne fault

pas quil soict tant

deslie Apres

seiche le bien

au soleil pour

luy oster toute

lhumidite par 

plusieurs jours

et le vente comme

du bled affin

que la poulsiere

sen aille a part

Estant prive

de ceste poulsiere

& bien sec uses en

comme tu scais




Les pensees se

gardent ainsy