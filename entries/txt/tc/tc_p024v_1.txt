





cent pas loing de la batterie & on les entourne de
barriquades

ou tranchees Et la on va querir la pouldre dans des sacs
ou

cabats Et chasque piece ha son cabats pour charger
trois ou

quattre fois Quand doncq le canon est assis sur la platteforme

on mect une table a preuve dharquebus entre les deulx gabions

Puys avecq la lanterne un canonier le charge &
avecq le refoulouer

qui est a <-len-> laultre bout de la lanterne deulx
hommes tant

quilz peuvent refoulent la pouldre en noeuf ou dix poulsades

jusques a ce quilz trouvent la pouldre dure & bien
acachee

Apres un aultre mect le foing ou la paille Et les
<-r-> aultres

refoulent un peu Un aultre mect la balle Et le porteur

de foing y en mect aulta{n}t quon paravant & on
refoule un

peu Aulcuns mectent des tapons de bois Mays cela est
dangereulx

de faire crever la piece Et la ou il fault tirer beaucoup

de <-canon-> coups il fauldroit beaucoup de tapons qui
cousteroient

beaucoup a porter Le canon estant charge xx ou xxv

pionniers Le poulssent en avant avecq des barres se
tena{n}t

au coste derriere les gabions sans oster la table jusques a ce

que le canon la touche Le canon estant en advant Le

canonier laffuste avecq les coings qui sont par
derriere

prenant la mire par chasque coste puys au milieu Puys un

aultre qui est tout prest donne foeu Il fault a chasque
canon<-ier->

3 canoniers le chargeur celuy qui mire celuy qui donne
foeu

Quelque fois contre un camp ou a une bresche on tire des

cartuches faictes co{mm}e tu as ailleurs ou bien on se sert dun
de

basane plein de cailloux clous de charrette &
semblable

<-P-> Il ne fault point quun <-ch-> canon marche quil
naye deulx

attelaiges soict de bois soict de fer Et pour garnir les
roues

flasques & aultres equipaige dun canon il fault sept
quintaulx

& demy de fer <-Pour les pre-> La meilleure batterie
se faict

en courtine se disent aulcuns <-pour-> cest co{mm}e de
<-bieve-> biays car en

ce faisant tu esbranles plusieurs pierres





Aulcuns mettent des petites roues dune piece & de quelque table
espece au bout

de lafust de la piece affin quelle se tire plus tost & sans faire
bruit

Aultres mectent du cuir tout aultour des <-la-> roues
& mectent aussy aulx

pieds de chevaulx des soles ou souliers de cuir affin
quon ne

les entende point






Pour mener le canon en pays



<-Si tu a-> Il fault bien pour mener un canon cent
pionniers

pour aplanir les chemins de fosses & aultres
empeschem{ens}

comme dabres monceaulx de pierres & choses
semblables

pour faire les gabions en chemin Quand on est pres

de la place quon veult battre Le canonier va de
nuict

recognoistre le lieu le plus commode pour faire la batterie


    
    

        
Scaches les magasins
        
        de france pour lartiglerie
    
    

        
Il est bon que la plateforme
        
penche un peu sur le deva{n}t
        
pourceque la piece est plustost
        
mise en batterie & tient
        
plus coup & bat plus roide    
    

    



& sil ne voit bien on donne une faulse alarme affin que

ceulx de dedans jectent des flambeaulx Bien souvent on

bat au plus fort pourceque les assaillis desdaignant la

batterie ny reparent pas Il ny a pas
co{mmun}em en cet endroit

tant de guarites & aultres deffences Et puys quand on ha

faict bresche au plus fort & quon remue le canon cela

estonne les assaillis Aux villes fortes on faict les
aproches  de nuict mays aulx biquoques Les
pionniers portent les

gabions Et <-portent-> les ayant poses on mect quelques
tables

ou madriers derriere les gabions pour garder les
pionners

pendant que parderriere ilz emplissent avecq leurs pales

les gabions de terre Et pendant quon faict cela on donne

quelque fause alarme dun aultre coste Et plustost on ha








tire quelque volee aulx deffenses Les gabions les
pionners

portent les tables pour faire la solle ou platteforme

qui ont quattre doigts ou demy pied
despes Et on les

enchasse en terre La platteforme excede la largeur

des roues du canon de cinq ou six <-cano->
pieds de chasque

coste <-M-> sil ny ha quun canon Mays sil y en ha

dadvantaige les platteformes se touchent La distance

qui est entre les pieces est la largeur de deulx gabions
 
Tant que la batterie dure Les canoniers couchent &
ma{n}gent
    
pres dun canon Si cest en petites places on ne daigne faire
    
tranchees pour aller aux pieces Mays on mect force
    
gabions qui sont hault & on y en courant aulx gra{n}d 







places on faict trenchees Il y a tousjours dans les

tranchees ou derriere des barriquades <-quelques-> des
compaignies

en garde pour la deffence des pieces On tient le petit

magasin de pouldres de trois ou quattre caques a
part






