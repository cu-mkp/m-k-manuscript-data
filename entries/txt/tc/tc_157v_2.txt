Mouler un oiseau

Il fault luy donner son plant Et pour ce faire le mectre

de coste sur la platine dardille Et cacher dans

icelle

&amp; enfoncer la moictie dudict oiseau affin quil

ne mostre quune

jambe &amp; un pied puys tu loindras de beurre pour faire

tenir la plume couchee En fin dhuile deau de

vye Et

puys gecte Et ayant faict prise nettoye &amp; descouvre

ce qui en aura besoing Apres moule laultre coste

de mesme sorte Mays pourceque les pied estants dos

malaises a brusler &amp; qui ne se pourroient point nettoyer

ne par argent vif Si ne aultre moyen si le

moule ne

souvroit descouvre le dessoubs des pieds &amp; lorteil ou petit

doigt du talon &amp; moule dune piece a part fais recuire

&amp; ouvre ton moule &amp; nettoye les os Les pieds

communement

demeure foibles pour soubstenir la masse de loiseau

massif Et pour ceste cause on adapte un fil de

fer

dans le moule des pieds qui passent dans le corps plustost

que gecter ainsy ilz se renforcissent Aulcuns moulent

les aisles en chassis Aultres moulent la teste &amp; lesdictes

aisles

a part en noyau puys les raportent &amp; reparent pour esbaucher

premierem une forme qui soict roide &amp;

soubstiene le sable destrampe

Ils sescorchent

&amp; remplissent

le toile cottonee

&amp; pour mieulx

il fault adouber

a la facon des

corroyeurs affin

quilz ne perdent

point la plume

leste Ladoub

est alum &amp; paste

de farine