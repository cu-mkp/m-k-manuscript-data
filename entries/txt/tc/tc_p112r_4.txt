

Fayre mourir lanimal a mouler

Il fault que tu ayes este curieulx de ne le blesser poinct en
le

prenant et layant mis dans une bouteille de verre
davecq du

son ou dans une barrique pleine demy pleine
de terre fresche

& humide si tu en as provision ou que tu les veuilles garder
long

temps Que tu leur donnes des grenoilles vives & non
mortes

pour manger Car si tu les gardes sans quils se paissent

ilz se flaitrissent & amaigrissent & ont de longues peaulx
rideaulxes

Ainsy pour le mieulx tu le mouleras le plus tost apres quil
te sera

possible apre apres quil aura este prins Mays plustost
fais

le mourir en ceste sorte Mects le dans une bouteille ou
vaisseau

nect affin quil ne se charge daulcune poulsiere Et mects
dedans

telle quantite de bon vinaigre & durine quil en puisse
estre couvert

Et remue le & le tourmente la dedans jusques a ce quil soict

mort ce qui sera en une ou demye heure Mays si tu
est presse



Pour scavoir

sil est bien mort

tire le du vinaigre

et le prens par la

queue sil la

remue ne le moule

pas car il ha

encores sentiment

& en le piquant

il se retireroit

& gasteroit le

moule



Les serpents deau

ne mordent gueres











de mouler fais luy prendre par la gueule de bonne eau

de vye ou bien mesle en un peu parmy le vinaigre Et

bien tost il sera mort sans lesion qui le difforme Aulx

grands animaulx ausquels il fauldroit beaucoup deau

de vye on employe le vinaigre et er urine
Mays aulx

petits la seule deau de vye qui est plus tost faict

Quand ton animal sera mort retire le & le nettoye bien

curieusement de ses vielles peaulx sil mue ou de crasse ou
de

pouls comme ont les lesards puys laplique
ainsy



Or mects en suffisamment

dans un verre & y

trempe & tiens continuellement

la teste de lanimal

Ou tout entier sil nest

gueres grand



Advise plustost

quil ne meure de luy

faire tenir les

yeulx ouvers lesuy

arrestant les paulpieres

avecq un peu de cire

ou aultre chose

