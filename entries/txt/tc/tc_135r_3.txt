Foeille de vigne et petite grenoille

Prens des foeilles de vignes pour mouler

comme elles sont en croissant

ainsy que de toutes herbes &amp; fleurs ou dune jeune vigne

renaissant

apres avoyr este couppee ou lors quelles reboutent en automne

pource

que les nouvelles foeilles sont plus grumeleuses &amp; ont les

lineaments plus

aparents au contraire les foeilles ancienes sont unies par dedans

&amp;

percees en plusieurs endroicts Pose doncq ta foeille le dos en bas

sur la plaste dardille Et asseure la avecq des

petites poinctes luy laissant

neantmoings son reply naturel Et fais une coche dans

lardille pour cacher la queue

au premier gect lequel estant fait &amp; sec Tu retireras la queue de

la

foeille &amp; la nettoyeras bien avec des sayettes &amp;

lapuyeras avec une petite

hausse dardille Apres fais plusieurs gects aultour de la foeille

avecq de

la cire comme tu scais &amp; gec fais le

gect tanvre &amp; de plusieurs trais &amp; grumeleulx

La foeille de

vigne se paint de

vert faict de scudegrun

&amp; verd de terre

Tu peulx

gecter sur

la foeille

une iraigne

ou grenoille

&amp; ce quil te

plaira