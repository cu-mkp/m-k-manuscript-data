



Canonier

Au canon il y ha trois borlets celuy de la culasse celuy du
milieu

celuy de la bouche Quand les fondeurs veulent pratiquer
sur

leur besoigne ou rendre le canon ou aultre piece plus legere

& plus aisee a charrier il la font despuys le borlet de
la culasse

jusques au borlet du milieu de la grosseur & proportion des

balles co{mm}e dessus est dict Mays despuys le borlet du
milieu

jusques au borlet de la bouche <-&-> ilz lamoindrissent
dune

ligne ou plus ou moings de chasque coste prenant tousjours

leurs mesures avecq le compas despuys la ligne
droicte quilz font

au milieu du modelle en papier ou aultrem{ent}
Et ceste diminutio{n}

importe de sept ou huict quintalz de <-diminution &
allegem{ent}-> pois

Et pour cela la piece nen est pas moings seure Cela se

pratique aulx grands pieces Mays aulx <-gr-> petites pieces

<-despuys-> moindres que la moyene il fault observer
la proportion cy deva{n}t

dicte & mener dune ligne continuee la piece dun bout a laultre

Les tourillons sont co{mmun}ement a un pied
du borlet du milieu

<-despuys-> tirant au bord de la culasse Mays pource que

aulcuns canoniers ayment mieulx une piece qui poise sur
le

devant pource que elle est plus aisee a braquer Pour ce faire

il ne fault quaprocher les tourillons plus pres de la culasse

& les esloigner du bord du milieu Co{mm}e au contraire si
tu la<-s->

veulx rendre plus pesante sur le derriere tu aprocheras les
tourillons

du milieu de la piece ou les mettras par dessus tira{n}t a la
bouche

Quand tu fores ta piece tu fais une boicte de fonte canelee

co{mm}e une quenoille de lict & fault quil y aye seze
caneleures

ou encocheures dans lesquelles tu encocheras seze costeaulx
bien

unis <-avec-> affin que tous ensemble trenchent & raclent de
mesme

sorte pourceque que quelquuns ne tranchoient & racloient point

il se feroict des chambres & des ondes dans le canon qui le

feroict estre costier & y auroict dangier que la piece ne se

coupast par le milieu Pour eviter cela il fault que despuys

la culasse jusques a la bouche le foret passe uniment &
que

louverture de la piece soict despuys un bout jusques a laultre

uniment foree pource que ainsy la pouldre sen va tout a un

coup avecq plus de force Au co{n}traire estant retenue elle
faict

costier & faict rompre la piece
