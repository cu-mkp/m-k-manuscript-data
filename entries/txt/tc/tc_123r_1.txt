Moyen di far correr
lotnegra 

Prens arsenic blanc deulx unces 2
℥

Orpiment ou bien arsenic jaulne deulx unces 2
℥

Aes ustum deulx unces 2
℥

Limaille de cuivre fin mediocrement
subtille 2 ℥

Antimoyne 2 ℥

Sal gemme 2 ℥

Tartre crud 2 ℥

Suin de verre 2 ℥

Salpestre la moictie scavoir 1
℥

Sel gros commun fondu la moictie 1
℥

Sublime la moictie 1 ℥

Borras la moictie 1 ℥

Sel armoniac aultant que de borras scavoir 1
℥

 Prens de ces materiaulx des meilleurs que tu pourras
trouver Poises

les comme cy dessus est dict et les piles separement Vous
tenant

le visaige bande sur le nes &amp; la bouche
despuys les yeulx en

bas pour eviter lexalation de larsenic sublime et
orpiment

Mesles les bien tous ensemble Puys les mectes dans un bon

crusol qui soict si grand que les matieres y puissent
avoir

de vuyde la quarte ou cinquiesme partye Couvres le
crusol

dun bon tuyle adapte en rond justement sur son ouverture
Et

layant lie de hault en bas et par les costes de fil de
fer

asses fort Lutes le avecq de la terre fiens ou terre bourre

de laquelle les fondeurs dartiglerie se servent Et en
cela

soyes curieux &amp; diligent &amp; noublies pas di mesler du verre

pile parmy le luth pour fortifier vostre crusol De
maniere

quil ne prene point de vent car la matiere ne vauldroit

gueres A cause que les 4 cinq derniers ingredients
sexhaleroient



Note quil te fault

bien luter ton creuset

affin que les matieres

ne prenent vent car

elles sexallent 



Lute bien ton crusol 

affin quil ne se rompe

Car sil se rompt les

materiaulx sevaporent

&amp; la fumee en est

dangereuse si en xii

heures il nest fondu

&amp; mesle il ne se fera

point bien 



Les orfevres

qui ont cognoi

ssance de ceste

matiere vendent

le denier dicelle

cinq sols aulx

aultres orfevres

&amp; mesmement

a ceulx qui

travaillent de

vaissele &amp; grosserie

Car a la fin de

leurs ouvraiges

ilz peuvent soulder

sur la premiere

souldure par le

moyen de

ceste mixture 

En general

touts

ceulx qui veulent

mouler &amp; gecter

quelque chose

subtille Ceste

matiere ne doibt

pas estre divulguee

affin quil nen soit

point abuse



Le grain est comme

de lacier rompu








Vostre luth estant sec mectes de bon
matin vostre crusol dans

le four a vent &amp; au commancement donnes foeu
lent tant pour

recuire vostre crusol Que pour laisser
doulcement passer la

furie du salpestre Puys vigores peu a peu &amp; avecq

jugement le foeu Et y laisses en la plaine vigueur

diceluy vos matieres 12 heures ou un jour
naturel

Faictes a chasque foys bonne quantite de ceste matiere

pour ny tourner pas souvent a cause que les fumees

qui sont dangereuses te pourroient nuire Et plustost

qui travailler prens au matin une bonne rostie
au

beurre Et tiens dudict beurre ou de la
zedoaire ou

des pieces dor dans la bouche Et ada bande
toy le

visage dune serviette despuys les yeulx en
bas De

ceste masse la crouste te servira pour faire courre
esclarcir

les grands ouvrages d largent de la masse
metallique comme serpents &amp;
semblables au commancement quil sera fondu

Mays Et puys le grain qui sera au fond du
crusol se doibt

reserver pour les fleurs et les herbes delicates
principallement en mectre un peu dans largent
fondu quand tu le

vouldras gecter

Toutesfois fault il tousjours mectre un peu de ce grain

dans largent quand tu veulx gecter il est bien fondu
et

que tu es prest de gecter Ainsy que tu fais de lestaim

fin sur le cuivre &amp; de lestaim de glace sur le
plomb et

estaim Et comme lestaim de glace aigrist trop
le plomb et

lestaim si tu le mets en trop grande quantite Aussy ce grain

compose des materiaulx susdicts aigriroit trop ton argent

sil tu en mectois trop et lobscurciroit Ceste
composition susdicte test suffisante

pour long temps Quand elle ha este tout un jour au
foeu

doulx doulx au commancement &amp; vigore de degre en degre
jusques

a la fin Lors ayant faict une charge de charbon laisse

le consumer de soymesme &amp; refroidir ton crusol Apres

rompes le Vous trouveres deulx plastes &amp; tourtelles dures

dans le crusol La superieure est comme lapidee
Estant composee

des sels sublimes &amp; mesles ensemble Celle du fonds est

metallique composee de limailles aes ustum
&amp; antimoyne ayant

le grain fort menu Pulverise la tourtelle superieure faicte

de sels &amp; en mects pour esclarcir &amp; nettoyer
largent Et le

grain metallic te servira pour mectre dans le metal
fondu



foeu de charbon



Ou bien apres

que tu as faict

piler tes drogues

par quelque rustique

Et les ayant

disposees dans ton

crusol &amp; iceluy

luthe &amp; sec comme dict

&amp; dispose dans le

fourneau fais

conduire le foeu

par quelque garson

de boutique acoustume

au charbon



On vend bien aulx

orfevres ceste masse

metallique pour

attandrir leur

souldure a cause

quen fondant le

letton sexale Et

avecq un peu de

ceste matiere ilz

souldent sur laultre

souldure