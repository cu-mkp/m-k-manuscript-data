Mouler en cave pour cachets

ou aultre

Esbauche premierement ta figure en cire sur un

verre ou

ardoise unie Apres moule la avecq nostre sable

susdit

layant premierement oincte legerement

dhuile comme tu scais &amp; puys

frottee deau de vye Ayant Et destrempant ton

sable

deau chaulde Ayant le cave gecte le en plomb allie

en la forme que les aultres figures que tu fais bien

nettes Touteffois sil nest bien nettement du tout venu

repare le Et puys gecte de moule avecq de la

cire sur le relief

de plomb &amp; tu auras un cave fort net dans la cire

qui vient tresnet sur le plomb Apres dans le cave

de cire gecte ton sable destrempe qui te fera un

relief sur lequel tu gecteras ton cave dargent ou daultre

metal pour cachet Mays note quil ne fault pas faire

ton cave avecq cire fondue Ains seulement eschaufee

dans de leau chaulde ou pour mieulx dans de

lurine

chaulde Ou bien si tu as un relief dor ou dargent

ou

aultre metal bien faco net &amp; repare Emprains

dessus

ton cave de cire &amp; puys dans iceluy gecte ton sable qui

viendra de relief sur lequel apres tu gecteras ton

cave pour cachet ou aultre ouvrage Tu pourrois

bien gecter un cave sur le principal de relief de metal

&amp; mesme de plomb &amp; estain qui ne fera point fondre

le

principal sil est avecq un pinceau legerement oint

de croye

broyee ou enfume de fumee de chandelle ou de glaire

doeuf sechee

    

Quand tu as

empraint ton

cachet en cire

Moule en noyau

ceste piece de

cire qui est cave

comme ton cachet &amp;

ton noyau le

rendra moule

semblable au

lemprainte &amp;

au cachet

Il fault que ta

cire soict meslee

de quelque

couleur qui naye

gueres de corps

affin que tu voyes

mieulx lemprainte

La fumee de lampe

ou noir a noircir

y est bon La

cire blanche

pour cet effect

est exc meilleure