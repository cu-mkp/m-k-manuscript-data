



Os de seiche

Il ny fault gecter lestain ne plomb trop chault car il
brusleroit

los & viendroict grumeleus Et pour scavoir quand
il sera en bonne

chaleur trempe dedans un petit papierretors Sil le
noircist

sans lallumer il est en bonne chaleur Mays sil le brusle & y
mect

le foeu il est trop chault Lor & largent sy
peuvent bien gecter

Mays jamays il ne vient bien net Pour bien mouler quelque

chose delicate il ne fault pas que los soit si sec
Si car il est

brusc & ne despoille pas net & sesmie & sescaille Touteffois
plustost

qui gecter seiche les & principallement pour lor
qui ne veult point

dhumidite Tu cognoistras quilz sont asses secs quand apres

avoir un peu aproche du foeu le dedans & empraincte diceulx ilz

crient & petillent estant aproche de
loreille Lors joins les & lute

les joinctures dun peu dardille & fais la
legerement seicher au

foeu & gecte & puys branle le moule ou gratte sur la
rude

escaille & laisse refroidir plustost quouvrir Communement
on couppe

los par le milieu Et la partie la plus mousse et qui
nha

pas des demy cercles
    
est la plus delicate et plus unye

pour mouler & par ainsy on y empraint tousjours le principal

laultre est escaillee par dedans comme elle demonstre par
dehors

Ainsy on ne sen ayde poinct en choses delicates qui se moulent

en deulx endroicts On unist & aplatist ces deulx moicties sur

quelque bois uny Puys on ratisse du charbon
dessus pour

le fayre bien despouiller Et pour fayre courre
esgallement

le charbon par tout on frappe sur le coste de la main
qui tient

la moictie de los Estant touts deulx charbonnes
on prend le

principal os qui est pr√¶pare & arrondy par les
costes Et

ayant pose la medaille dessus on la serre et presse bien fort







Mays pourceque les doigts ne pressent
point uniment on

car si tu presses par les bords le milieu demeurera creulx

Commance doncq par le milieu & puys suis les bords Mays

pour mieulx fayre Mects sur la medaille quelque chose

platte & unie ou quelque grosse limee quarree
& presse avec

cela car tu presseras esgallement Quelquefois apres

l avecq le genoul autrefois avecq le
pied deschausse du

soulier & fais que los soict par dessus Ainsy tu
lemprand

lempraindras sans le rompre Si du premier coup il nest

bien moule retournes y plusieurs fois Puys repare

& unis par les costes tes d moicties de
los moule &Et pour

le bien couper commance tousjours du plus tendre venant

a lescaille Et si ta medaille ne sort delle mesme gratte

par derriere los qui est raboteux et elle
despouillera

Quand tu vouldras gecter, asseure & joincts tes deulx

os avecq de petites pointes de bois
& Mays pour mouler

bien net il ny ha que nostre sable

