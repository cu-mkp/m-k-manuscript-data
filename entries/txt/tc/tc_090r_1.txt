Sel armoniac et mache de fer

Jay pulverise le sel armoniac bien seiche au foeu &amp; dans

un mortier de bronze chault Et lay passe par le double

tamis il est venu bien subtil Mays pour le rendre encores

plus delicat Je lay broye a sec sur le porphire Puys

je lay mesle avecq de la mache de fer pulverisee &amp; subtiliee

de mesme sorte Et tous deulx moulent tresnet les choses de

bas relief sans estre humectes au serain ou en la cave ou

aultrement avecq la serviete &amp; il despouille fort net