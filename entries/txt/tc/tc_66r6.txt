
        
*
Or mat



            
Il se faict de massicot
            
de mine docre de
                
ru & docre jaulne
            
affin que la composition
            
retire a lor Dore
            
le lendemain <-un jo->
            
quil est pose si tu as <-dans la->
            
fais lassiete le soir de la couleur


    

 


        
Apres avoyr dore
        
laisse le seicher
        
& reposer un
        
jour apres frote la doreure
        
avecq une plume & du cotton affin
        
quil ny demeure aulcune bave
        
puys vernis de vernis de flandres
        
que tu fais mesle dun peu deau de vye
        
pour le rendre desiccatif
        




        

Le vernis sera
            
sec dans une
            
heure Il augmentera
            
la couleur de lor
            
Et cest or mat
            
tient a la pluye
            
encores quon frotte
            
Mays quil soict
            
bien sec de huict
            
ou dix jours
        
        
        

Lor couleur qui se
            
faict de couleures
            
diverses nettoyes
            
des pinceaulx a
                
huile nest pas si bon & avecq le temps
            
ternist lor a cause du verdegris Il ne
            
fault pas toucher du doigt la couche faicte por lor car cela le
garderoit de si attaquer Lor moulu se gaste
            
si leau y touche Mays lor mat tient fort a la
pluye & dans leau Il ne le fault pas brunir car la
dent lemporteroit
            
Amasse ces baves & petites
            
lambeaulx que le cotton faict eslever quand
lor est sec & que tu le nettoyent
Car lonce est aulta{n}t dor En
flandres les
            
femmes <-font-> dorent
            
Il est plus beau quand il est
            
un peu espes Mays en fra{n}ce
            
le battent trop delie

        
        



    

Halene sur lor couleur et sil ternist
        
il est asses sec mays sil ne recoit point
        
la vapeur de lhalene il ne lest pas asses
    
    
    

Il ne fault
        
pas dorer dor
            
mat apres <-avecq->
        
avoyr dore
        
Mays attendre
        
un jour ou une
            
nuit <-Mays advise
                
quil ne-> Et lors
        
estant co{mm}e sec il
        
grippe lor apres
        
on vernit






Quand lor couleur commence

a gripper cest signe que dans

dix ou douze heures il sera sec

& propre a dorer



