Dorer mouleure de tableaulx dor mat

voy de laultre part de ce foeillet ceste marque *

Les flaments donnent une couche de colle a destrempe

sur la mouleure

puys destrempent du noir de lampe ou noir a noircir avecq

de la mesme

colle &amp; laissent seicher apres ilz poncent aulx angles

quelque moresque

&amp; la peignent avecq du minium du massicot &amp;

ocre de ru et un peu docre jaulne destrempes

avecq

huile gras dans lequel ilz nettoyent leurs pinceaulx a

huile Pourceque les

trois couleurs susdictes sont gripantes &amp; bien tost seiches Apres

ilz posent

lor puys vernissent le tout pardessus Et semble par ce moyen a

quelques

ungs que tout ce noir soict painct a huile Mays il ne seroit pas

bon pourceque lor

sattaqueroit par tout &amp; non pas seulement a la moresque

Retourne hault a ce *

    

*

Pour fayre beau

lor mat mets y

un peu de vernis

ou dhuile gras

non pas de celuy

qui est faict du

nettoyement des

pinceaulx Mays

de celuy pur qui

se faict gras

au soleil  ou

mesle de ceruse

    

Lor mat de ceste

sorte nest gueres

moings beau

que lesor bruny

Et dure davantage a la

pluye &amp; aultrement &amp; plustost faict

Lor bruny sesclate

avecq le temps

&amp; se desfaict

a la pluye