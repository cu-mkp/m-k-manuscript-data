Pour tirer de nuict dun canon

Aulcuns tiennent leurs pieces chargees Et de jour
puys

affin que le canonnier puysse tirer a la bresche ou peult
estre

les assaillants reparent Les assiegeants donnent une faulse

alarme affin que les assieges jectent dans les fosses ou

aultour de la bresche des flambeaulx &amp; foeus
artificiels

Ausquels le canonier mire Quelques fois par
reverberation

de mirouers ou de bocals pleins deau les
assaillans font

lumiere a la bresche Le moyen que tu scais du cadran &amp;

ligne a plomb est bien fort bon Aultres font clouer
avecq

fortes chevilles de fer deulx ou trois rengs de tables sur
la

platteforme de bois faicte pour mectre le canon en batterie

Et laissent des coches vuides par Ou les roues du canon

puissent passer justement Et par ce moyen tu le poseras

tousjours a te semblable q poinct quil ninclinera
poinct

dadvantaige a droicte qua la gaulche Et affin quil ne
soit

ne trop hault ne trop bas Quand tu tires de jour tu poses

une regle bien fichee en terre qui vienne justement
a toucher par

bas le bort du canon apres quil est poincte &amp; adjouste pour
tirer




Si la platteforme

les roues ou les

coings se rompent

ou desbauchent

ceste invention nest

pas de proffict








Aultres posent deulx pals bien fiches en terre de sorte

que lun soict esgallement aussi distant du bort
etde la gueule du

canon que laultre Et par dessoubs ilz possent la regle

susdicte Puys quand de nuict ilz veulent tirer ilz poussent

leur canon droict vers la reigle &amp; font que le bord de
la

bouche se pose sur le bout de ladicte regle Apres ilz

mesurent avecq une regle ou semblable chose coupee de

mesure despuys un pal jusques au coste du canon &amp; sil

en est trop pres ou trop loing ilz ladjustent &amp; font ainsy

du coste de laultre pal