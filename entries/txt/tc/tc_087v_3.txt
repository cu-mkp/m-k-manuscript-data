Sable de mine de

Thoulouse

Le sable de gect venant de mine estant passe par un

double

tamis apres mis dans de la gemme fondue se brusle &amp;

senflamme

&amp; vient tout rouge &amp; enflamme comme du fer

Estant froit il est

tout noir Et se subtilie fort bien sur le porphire

layant

ainsy præpare &amp; rendu sans asperite sur longle je

lhumectay avecq

glaire doeuf battue &amp; le battis fort jusques a ce quil

nestoit point

pasteux ains en pouldre Je le trouvay de fort bonne despouille

&amp; en moulay en plomb &amp; estaim fort net Mays il

veult estre

bien recuit &amp; a laise

Aultres le battent fort dans un mortier en petite quantite

a

chasque fois &amp; ainsy il sacache et rend fort subtil puys le

recuisent

mediocrement seulement pour le seicher apres ilz le broyent a sec

sur le porphire Et ainsy il se rend comme

impalpable Et nest pas trop

deseiche Il et retient corps &amp; liaison de la terre

dont il participe

Et est mieulx que quand il est tant brusle Estant humecte avecq

glaire doeuf passe par lesponge il despouille fort

net M fort

net en bas relief Mays non pas figures fort relevees

Partant

despuys jexperimentay de lexper lhumecter

seulement avecq du

vinaigre bien fort Il despoilla dune figure quauparavant

je navoys peu faire despoiller Et croy que moillant le plus

subtil dune fasson comme de glaire &amp; le grossier

pour remplir de

chasses deau sel ou vin quilz ne sallient pas si bien

Mays

comme ilz sont dune nature &amp; humectes de mesme Ils

sembrassent

&amp; tient lun avecq laultre

Pour bien mouler apres avoyr tes sables præpares

moule en un jour recuits lentement le

lendemain puys jectes laultre

Il le fault choisir

qui soict comme en

glebes &amp; mottes bien

bas en terre car

communement celuy qui se

trouve en hault participe trop de

la terre Et le bas

tient du rocher

Jen ay moule de

plomb pur gecte fort

net chault &amp; en ay

eu lexemple comme le

principal tresnet

mays le vinaigre

ne luy donne gueres

de liaison &amp; ainsy

il nha soubstenu

quun gect