Trasser sur le verre quelque

histoire

Si tu veulx trasser sur le verre quelque histoire de

taille

doulce Tu le peulx faire en plusieurs sortes Pose ta table

de verre sur le plus tanvre que tu pourras sur lhistoire

imprimee

&amp; ayant bien nettoye le verre avecq lessive &amp;

cendre de sorte quil

ne soict point gras trasse sur les lignes qui te sont apparentes

avecq du noir a huile ou du noir descaille avecq le

pinceau si tu

veulx paindre de couleurs en la facon que font les vitriers

qui

lavent leur table de verre de noir descaille &amp; puys

esgratignent &amp;

descouvrent ce quilz veulent coucher de couleur laissant ce qui est

necessaire pour les umbres Mays si tu veulx faire histoires

dorees sur le verre avecq fonds de couleurs qui imitent la

taille

basse des orfevres Dore avecq eau gommee ou

suc dail ou laict de

figuier toute ta planche de verre Puys humecte entre

deulx linges

mouiller ton histoire imprimee Et lestends sur le verre dore

puys avecq une espingle manchee au bout dun petit

baston suys les

lignes de ton histoire comme si tu la voulois poncer &amp; ainsy tu

la

trasseras naifvement sur la doreure du verre &amp; apres tu

descouvriras

le fonds &amp; ce qui doibt estre vuide avecq une aleine

dacier bien

poinctue &amp; resuivras nettement les traicts &amp; acompliras ton

ouvraige

&amp; feras tes visaiges &amp; carnations dargent moulu Puys

rempliras

le fonds dazur desmail ou de verdegris ou de fine laque

    platte

platte destrempee avecq tourmentine clere meslee dun

peu de

larme de mastic si tu veulx que les couleurs soient plus unies

&amp; ne

sespandent poinct Apres couche au dos du verre &amp; sur les

couleurs

une foeille destain blanche Et cela sec tu pourras couvrir de

couleur

la foeille destain de pour cacher ton secret La

foeille destain 

donne jour aulx couleurs Ainsy tu pourras paindre sans estre

gueres expert en la paincture Si ta planche de verre

est emboutie comme prinse du ventre de quelque bocal elle

sen monstrera mieulx Quand tu couches tes

couleurs a tourmentine

sur tes planches de verre pose les premierement sur un

quarreau chault

&amp; comme elles seront eschaufees estans tes couleurs &amp; le laisse

un peu sur

le quarreau puys pose ta foeille destain