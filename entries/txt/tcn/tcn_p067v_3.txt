

Huiles d’essence

L’huile de noix meslée avecq aultant de
tormentine & distillée

par l’alembic rend une essence plus blanche que l’eau

commune. Mays elle n’ha poinct de corps & ne donne point

de liaison aulx couleurs qui s’emboivent incontinent, et puys

laissent la couleur sans prise et s’effaçant. Elles,
s’emboivant

de ceste sorte, ne donneroient pas loisir de travailler et adoulcir

non plus qu’à destrempe. Mays tu racoustres ce deffault,

luy donnant un peu de corps avecq de la tormentine, non pas

du tout si espés que pour vernir. Et ainsy tu pourras

travail d’azur d’esmail & feras un parfaict blanc de
plomb.

Le vernis de tourmentine faict avecq de ceste huile
est

sec dans une heure.

