





qui est commune{ment} de la haulteur de <-d-> trois
pans <-& fera bien

recuire le->. Mays premierem{ent} il fault que tu ayes
faict recuire ton

fourneau <-avecq-> avecq quelque peu de gros
charbons, de sorte que

le fonds soict rouge. Et lors tu y mectras la susdicte charge de

charbon, au milieu duquel tu mectras ton fer, non pas
tout au coup

mays dix ou quinze lb a chasque fois. Et co{mm}e celuy
sera avallé

<-&-> au fonds du fourneau, remects en tousjours
aultant. Et charge

de trois ou quattre palles de charbon nouveau, qui
soict du plus

gros & remoillé, affin qu’il aye plus de chaleur & ne se gaste
pas

si tost. Et quand tu cognoistras que ton fourneau sera plein
de

matiere, co{mm}e de deulx quintals ou de moings si tu
n’en [<-en->] [as] pas tant,

tu laisseras consommer le charbon de soy mesme. Et
co{mm}e le charbon

sera comme abatu au ras du fourneau, tu pourras couler
dans

des moules & coquilles de fer ou de
metail, qui est encores meilleur

pource que un fer s’attaque a l’aultre. Et fault que le dedans
des

moules soient bien cendrés avecq de la cendre
destrempée, affin

qu’il ne s’arrape pas.





Fonte de fer doux

Le commun estime que le fer, une fois fondu, ne se
peult refondre, pource que

ilz ne le chaufent qu’à petites forges où il ne faict que
prendre ignition.

Les alchemistes se promectent de le faire fondre avecq du
realgar ou du

plomb ou de l’orpiment meslé. Mays sans tout cela, aulcuns
ont trouvé

la maniere de <-le-> faire fondre non seulement le fer
aigre, comme celuy de pots

de fer, mays le fer douls, co{mm}e
<-d-> celuy de gueuse & de barre, qui est le plus

malaisé. Et pour cet effect, ilz font un fourneau en ceste
sorte, qui ha un

pan & demy de large & <-un pan & demy
de-> deulx pans de profond. Et la

tuelle, qui est le canon <-par-> marqué A, par où les tuyaulx des
souflets s’emboictent,

doibt estre posée au milieu de la profondeur du fourneau, de
sorte

qu’il y aye un pan de gueule de four sur la tuelle
& un pan dessouls.



Chasque pan

de gueule de four

en quarré contient

un quintal & demy,

& le pan du fourneau

rond en tient deulx

quintals.


    
    
        





Les minerons, pour fayre

courre le fer, mectent à la

bouche de leur fonte deulx ou

trois poignées d’hiebles,
co{mm}e ilz

veulent faire courre la fonte.

Et cela rend le fer merveilleusem{ent}

ductible & courant.


    


Il fault aussy que la tuelle entre jusques au milieu de la gueule du
fourneau,

qui est un poinct principal du secret, pource que le vent vient à fraper
sur le

bord & muraille qui faict le ventre du fourneau, & par
ce moyen se repand

esgallement partout & en hault, comme la flamme dans un fourneau
de

reverberation, & par ce moyen eschaufe beaucoup plus. Car si le
vent battoit

à plomb, la matiere fondue ou preste à se fondre, il la refroidiroict
&

empescheroit de courre & de se fondre. Il fault aussy que les
souflets

soict conduicts par le sault & cours de l’eau
co{mm}e aulx forges, pource que en

ceste sorte les souflets vont par mesure & compas & d’une grande
vistesse,

ce que ne pourroit <-f-> pas faire la force des
ouvriers. On dresse doncq

la muraille comme tu vois & le fourneau à la superficie de
la terre, au

bord duquel tu fais une fosse co{mm}e aulx aultres fontes,
affin de mectre

les moules de ce que tu veulx gecter, & pour ce faire tu
destouppes le pertuis

que tu avois fais au fonds du fourneau pour faire couler la
matiere

fondue. Tu y pourras fondre deulx quintals de fer a
chasque fois.

Et pour ce faire, tu choisiras le plus gros charbon
que tu pourras trouver

& en poses une charge au fonds, sur le plan et superficie du
four, & le

bas amoncellant en hault <-comme-> en poincte jusques au hault de
la muraille



Aulcuns font

un moule du

calibre de la

piece & le trempent,

puys y frappent

un loppin de fer

doulx couppé de

mesure & comme

ce loppin est bien

rouge, ilz le

frappent dans le

moule & l’arrondissent

avecq une grosse

lime, estimant

ces balles estre

plus fortes que

les fondues qui,

estant aigres,

sont plus subgectes

à rompre.




