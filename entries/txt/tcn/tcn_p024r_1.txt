



Grenades

Les grenades doibvent estre du plus fin metal qu’on puysse
trouver,

car il y a metal fin et metal gros. Le metal fin
est celuy de grosse

cloche, pour ce que on y mect plus de cuivre pour luy donner la
voix

plus grosse, & aulx petites cloches on mect plus d’estain
pour luy

donner le son plus gros clair. Le metal de grosse
cloche se faict

d’une 3 quintalz de
rosette & vint ou xxv lb d’estain.
Tan Chasque

grenade doibt poiser de quattre à six lb. Et fault
qu’elles

soient, pour les gecter, pleines de pouldre meslée avecq du
verre

grossierement pilé. Et en fault, sur un quart de
lb de pouldre,

demy once de verre qui s’y mect avecq, affin que par le
visaige

ou lieulx que la pouldre fera son effect, les blessures
en soient

pires. La meilleure pouldre d’harquebus y est necessaire. Le

trou doibt estre grand comme la grosseur d’une plume de
cigne,

& n’as que faire de le faire en ancrou, mays il suffict de 

le faire uny. Aprés tu fais un tuyau de fer blanc bien
souldé qui puisse

entrer dans le trou & entrer jusque au milieu de la grenade

& sortir hors d’icelle un travers de doigt. Tu
l’empliras de

bonne pouldre pilée dans un mortier & destrempée
legerement avecq

de bonne eau de vye ou de fort vinaigre qui semble. Et
comme

Cela ce faict pour alantir la pouldre. Et pour sçavoir si
elle

sera assés lente pour donner loisir de gecter la grenade sans

dangier, essaye ceste pouldre ainsy baignée dans une aultre

tuyau. Tu peulx tenir d tes grenades chargées en lieu
bien

sec, & au contraire tu tiendras tes tuyaulx remplis de
ceste

pouldre baignée bien acachée en lieu humide. Et en
auras

neantmoins de posée dans les quelques grenades
pour estre tousjours

pourveu. Et de trois jours en trois jours tu les changeras,
si

tu les cognois trop desechés. Pour gecter ta grenade, prens

la hardiment & d’une main, & de l’aultre
donne foeu avecq la

une meche à ton tuyau, & gecte promptement parmy la
pouldre

trouppe. L’espesseur de la grenade doibt estre de deulx dos de
costeau.



