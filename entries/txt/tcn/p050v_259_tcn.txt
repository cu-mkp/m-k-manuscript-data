
Oysillons

Les benarris chantent la nuict si on les laisse
au serain,


mays ilz sont meilleurs pour engraisser pour les delicates


tables que pour le chant. Les pinçons sont subgects à
venir


aveugles & les yeulx leur viennent enflés au
comma{n}cem{ent} d'aougst.


Les chardonnerets ayment fort la graine de lettue
& souvent


on les prend sur les laictues grainées aulx jardins
avecq deulx
gluons. Mays pource que tel ordinayre pour eulx seroit
trop


cher, on les nourrist ordinayrem{ent} de chenevi. La
passe solitaire


se purge avecq une iraigne qu'il luy fault donner
une fois


la sepmaine affin qu'elle ne vienne poinct de
gaillardisse.


La calandre se purge avecq du mortier sec composé
de
chaulx & sable pour la garder de venir de gallardise


& s'engraisser trop. Les petits oisillons se purgent


avecq le mesme mortier sec, leur en mectant quelques


lopins dans leur cages. Le coquu pond au nid du
benarris


aultrem{ent} dict verdaule. Cest oiseau est
fort simple. J'en ay


aultrefois donné congé à deulx qui à divers jours
revindrent


se rendre à leur cage. Pour nourrir les petits
chardonnerets,


il fault piler des amendes avecq de la
miefort petit de mie de pain et de


la graine de lettue ou de la graine de
chenevi. Si c'est


pour linotte, de la navette.

