Terre des fondeurs

C’est de la terre bolvene meslée de fiens ou
bourre, qui

tienne au foeu, de laquelle il te fault tousjours avoyr

provision pour luter tes moules qui ont b doibvent
servir

à gecter argent &amp; qu’il fault recuire. Ceulx où il fault

brusler quelque fleur ou animal ne se doibvent pas luter,

qu’ilz ne soient esté une fois recuits, et qu’ilz ne soient
nettoyés

des os &amp; cendres demeurés dedans. Et que ayant ostés
les

crampons, tu n’ayes ouvers les deulx moictiés pour voir
s’ilz

sont point fendus. Car il y a du plastre qui n’est pas si
dur

au foeu, l’ung que l’aultre. D’aultre y en ha qui faict

crouste des choses qui demeurent à brusler dedans. Et cela

sont imperfections qu’il fault eviter, ou par en
baignant

fort d’eau de vye l’animal plustost que d’y gecter le sable

destrempé, ou y mesler ou plus ou moings de brique ou

alum, ou recuire plus la brique, ou au lieu de
brique y

mesler des culs de crusols &amp; semblables choses qui
resistent

fort au foeu. Ayant doncq recuit ton moule pour
brusler

le dedans, laisse bien froidir. Et s’il est net &amp; point fendu,

remects les crampons &amp; lutte le avecq ceste terre
susdicte

des fondeurs, &amp; saulpouldre un peu de cendre
criblée, &amp;

laisse un peu essorer. Mays garde toy bien de luter

quilz ne soient que les moules ne soient froicts.
Ceulx pour

gecter argent où n’y ha rien à brusler dedans n’ont besoing,

sinon quand le gect &amp; souspirails sont faicts, que de les

luter &amp; les recuire une foys. Ne lute point le bout du

moule par où tu veulx faire le gect, ains laisse le
descouvert,

&amp; l’issue des souspirails aussy.

Si Les moules qui se
do doibvent fendre, c’est
rendent ainsy à la premiere

recuite, car à la seconde il ne se fendent plus.

Les plus petits moles sont plustost recuits.
Prens les doncq

les premiers recuits quand tu gectes, car tu en peulx mectre

à recuire plusieurs.

Allume les charbons premierement à la forge ou
en quelque

aultre lieu prés, &amp; ayant posé tes moules sur une couche
de

bonne braise, pas trop allumée pour donner feu lent au
comancement,

mects y &amp; adjouste peu des charbons demy allumés à la
forge.



La terre de laquelle les
fondeurs

se servent pour braser ou soulder, qui est

terre ardille areneuse,

ou bien ardille meslée

de sable, aprés l’avoir

seichée &amp; tamisée &amp;

puys composée, est bonne

pour luter tes moules,

car ceste terre se fond

plustost que ce fendre.

Et toute terre qui se

fond est ne peult manquer

en cecy.



Fil de fer pour donner
liaison.

    









Lute espés tes

moules, &amp; s’ilz sont

petits, tu les peulx

incontinent recuire

à bon foeu, mesmement ceulx de

crocum.



Si la terre est

bonne &amp; l ne se fend

point en recuisant

&amp; ne se separe point

du moule, les

moules ne se fendront

point aussy &amp; ne

feront point de

baves au gect.

Recuits doulcement

à l’aise à foeu

clos, &amp; ne les exposes

pas chaults à l’air.



Lute assés espés

à deulx ou trois

couches, mesmement au

droict des joinctures,

affin que l’argent ne

sorte du moule.



Recuits en four

de reverberation.




Pour essayer si ta

terre est bonne, plustost

que la mectre sur tes

molles, lutes en cet

endroict de la fo muraille

de la forge qui est

aultour de la tuelle

&amp; canon du souflet,

&amp; allume le foeu, &amp; si elle soubstient sans se fendre

elle sera bonne.