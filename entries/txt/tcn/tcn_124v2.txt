

Gecter en or

Les moules se recuisent mieulx & plus seurement à
feu

clos, co{mm}e dans un <-pot-> four de
reverberation que aultrement.

De sorte que quand les orfevres veulent gecter quelque

piece d’importance <-d’or e-> qui ha cousté beaucoup à
esbaucher

en cire, ilz mectent les moules dans un pot
& les revestissent,

& emplissent le pot de terre, soubstenant le foeu
qui les

tient unis et serrés. Puys recuisent moule, terre &
pot

ensemble, et co{mm}e tout est bien rouge ilz gectent
l’or. L’or fin

ne court pas bien, mays bien l’or allié.





L’or & l’argent ne s’aigrissent point,

estant touts rouges et chaults trempés

en l’eau.





L’or est d’un

quart plus pesa{n}t

que le plomb.





Quand l’or est

en sa parfaicte

chaleur, il est verd

co{mm}e une esmeraulde.





Garde bien que

là où tu veulx

gecter de l’or,

il ne soict point

tumbés de plomb ou

estain ou chaulx d’iceulx dans la

forge.



