Que tout sable se peult rendre bon

Les artisans qui travaillent en grands ouvraiges &amp;

qui ont besoing

pour avancer leur gaing de chercher des choses toutes præparées de

nature,

à cause qu’elle ne vent poinct à ses enffans ses denrrées, et pour

gaigner

aussy le temps qu’ilz employeroient à subtilier &amp; præparer

artificiellement des

sables, cherchent celuy des mine

s qui n’est ne trop gras, ce participant

de la terre, ne trop maigre &amp; par consequent sans liaison,

ains qui se

tire au profond de la sablonniere à certains mattons &amp;

glebes qui demonstrent

sa naturelle compaction, qui est assés difficille à rompre &amp; qui ha

le grain

fort menu &amp; subtil, &amp; qui se trouve doulx en le maniant

entre les doigts.

Et pource que tel ne se trouve gueres que pres des rochers aulx

pays

montueulx, ou aulx territoires maigres &amp;

participans de l’arene, il ne

s’en trouve pas en aulx environs de toutes les

bonnes villes, où volontiers

les artisans se retirent. Et par ainsy, s’ilz n’en ont

pres de leur demeure,

ils ayment mieulx le faire venir de loing, comme de

Lyon, de Venise, de

Parys prés la Saincte Chappelle &amp; semblable

lieulx, que de le præparer.

Toutesfoys tu peulx estre certain qu’en tout lieu tu peulx rendre le

sable de mine

bon &amp; propre à mouler. Car s’il est gros, passe le par un

tamis,

et s’il n’est encores assés subtil, lave le, &amp; comme

l’eau sera un peu

reposée, vuyde celle qui est encores trouble en quelque

vaisseau

à part. Le grossier s’en yra promptement au fonds du

premier

vaisseau, mays celuy qui sera provenu de l’eau trouble

mise

à part, ayant faict residence, se trouvera fort subtil. Et

lors, s’il n’a assés liaison, broye le bien sec sur le

porphire,

&amp; tu le rendras impalpable &amp; qui aura liaison comme

de la

croye. Puys, s’il te semble, tu le recuiras &amp; derechef

le

broyeras &amp; mesleras avecq des sels, ou linge ou

foeultre bruslé,

ou cendres de papier &amp; choses semblables lavées.