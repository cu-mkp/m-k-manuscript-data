Sable de mine blanc des verriers

meslé de sel armoniac

Il se trouve en Cominge, pres de la ville

d’Aurignac, un sable blanc

mai comme du sel et maigre, dont les

verriers &amp; potiers se servent,

qui se rend impalpable broyé sur le porphire &amp; est

aisé à broyer.

Et l’estant, il semble albastre calciné. Il moule tres net,

et

n’en ay point trouvé qui moule plus delicat que cestuy là en bafs

relief. Il est excellent à mouler en noyau sans chassis, l’ayant

broyé

impalpable avecq de l’eau gommée ou pure sur le

porphire, puys le

posant espés comme moustarde ou un peu plus sur la medaille

legerement

oincte d’huile, ou d’olive, noix ou pour mieulx

d’aspic. Mays pour

mieulx faire mo, laisse seicher de soy mesme, sans foeu, un

jour ou

deulx. Combien que, si tu as haste, tu le peulx bien chaufer, &amp; il

ne

se fendra point s’il n’est posé trop cler. Il est vray qu’estant

ainsy

surpris du chault à coup, il faict quelques trous &amp; pustules,

ce qu’il ne faict pas estant seiché à froit ou à l’ayse plustost

qu’estre recuit. Estant sec, recuits le &amp; il soubstiendra

plusieurs

gects.