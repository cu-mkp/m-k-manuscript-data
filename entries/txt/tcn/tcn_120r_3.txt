IlRossignol -

 Il fault que sa cage, faicte comme celle des

alouetes en grange

&amp; doublé de drapt vert, soict faicte en

tirete par dessoubs pour

luy rafreschir la terre fresche tous les jours, car il s’en

delecte

fort, &amp; y mesler des fourmis. Tu pourras porter une

formillere avecq sa terre dans une barrique pleine de

terre,

&amp; les entretenir là, &amp; elles y feront bien leurs oeufs, pour

en

avoyr tousjours à propos quand tu voudras, si tu prends

plaisir à nourrir des rossignols. Quand tu l’as prins, il est

gras

&amp; plain, &amp; par ainsy, pour l’entretenir en sa force, il fault

pour le

premier jour luye prendre en la

main &amp; luy ouvrir le bec, &amp; luy

mectre dans le bec avecq ung petit baston poinctu du coeur

de mouton

ou aultre chair delicate, non pas hachée trop menu, affin de luy

emplir

le ventre &amp; garder qu’il ne se diminue &amp; amaigrisse jusques à

ce

qu’il aye passé sa fantasie. Le lendemain tu luy

donneras Et

le paistras ainsy trois ou quattre fois le jour,

&amp; le feras aussy

boire. Le lendemain matin, tu luy donneras en sa

cage de la chair

bien hachée avecq du jaulne d’oeuf dur, et luy changeras deulx

ou trois fois le jour, car il n’en mangeroit pas si

elle estoit endurcie

&amp; si elle n’estoit fresche. Et s’il passe la moictié du

jour sans manger,

il fault que tu l’apaste comme devant, &amp; fais ainsy

jusques à ce qu’il

mange de luy mesme. Et pour l’y convier mieulx, tu

peulx bien

mectre parmy la chair &amp; l’oeuf quelque ver de

farine vif,

car il en est fort friand.