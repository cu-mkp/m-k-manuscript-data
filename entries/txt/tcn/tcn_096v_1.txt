Gardes grises

Il ne les fault, estant blanches, que bi les bien
nettoyer, puys les

mectre au foeu &amp; les faire passer bleu. Et fault bien prendre

garde qu’ilz ne passent pas trop le bleu, car ne l’or ne l’argent

ne aultre couleur n’y prendroit pas. Pour ce faire, qui est

appellé les faire passer, on ha un chaulderon plein de
cendres

qu’on couvre de charbon fort allumé, &amp; les faict on chaufer
ainsy

bien fort une heure ou deulx, et comme
les cendres sont fort chauldes,

on tire le charbon d’un costé &amp; on mect la garde au lieu où
estoit

le charbon &amp; on la couvre toute de cendre. Et quand le
corps

de la garde, qui est le principal, est tout passé, on revire la

garde par l’aultre costé, et en ceste sorte le gris ne peult pas

trop passer, si quelque charbon allumé n’y touche. Le gris
se

peult bien faire au feu dcommun de la cheminée,
mays il y a

danger qu’il ne passe trop &amp; ne fasse une crasse qui
l’empescheroit

de prendre couleur. Le bleu se faict incontinent que la
cendre

a un peu chaufé les gardes, mays il est tousjours gris de

quelque costé. Aprés le bleu vient le gris.