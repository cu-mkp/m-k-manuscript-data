Gecter en cuivre

Il fault que le chassis soict bien uny &amp; qu’il

s’adjouxte

bien esgallement sur la planche où il est assis,

affin qu’il tienne

ferme &amp; ne varie point quand on moule. Il fault que le sable

soict

propre &amp; bien choisi, et bien recuit &amp; pulverisé fort

subtillement

sur le mabre, pour celuy que tu veulx

premierement mectre sur la

medaille, et qu’en moulant tu presses fort. Garde toy

d’huiler

ta medaille car cela feroit soufler. Recuits lentement et recuits

bien, &amp; laisse refroidir. Humecte ton sable avecq vin

bouilly

avecq racine d’orme, et gecte letton qui vient bien

/ sçavoir de

la matiere de trebuschets et choses semblables tanvres. Fais

ton gect large, &amp; encores qu’il ne soict gueres espés, il n’en

sera

pas pire, mays qu’il entre bien dans le moule. Gecte par

le

pied de la medaille affin que le visage, plus loing de la chaleur,

vienne mieulx &amp; plus adoulcy de la violente chaleur. Et si ton

chassis n’ha poinct de souspirails, fais en qu dans

le sable,

qui viennent des cantons de la piece se rendre dans le gect.

Gecte fort chault, ce que tu cognoistras quand tu gecteras un

peu de la matiere reservée dans celle qui desja est fo

bien

fondue, &amp; si elle se fond incontinent c’est signe qu’elle est

bien

chaulde. Lors vigore la chaleur de ton fourneau avecq les

souflets de bonne grandeur, tenant la bouche du

fourneau

bien couverte de quelque cuivr grosse tuile

ou aultre chose

semblable, qui doibt estre bien rouge plus tost que tu gectes.

Quand tu vouldras gecter, ayes tes molletes bien rouges &amp;

le

fer crochu aussy, pour nettoyer les charbons qui

sont dans ta

matiere. Ayant gecté, frotte avecq une grattebroisse de

letton

ton ouvrage. La molée des gros ciseaulx &amp; grands

cousteaulx

est fort bonne pour le cuivre.

On tient pour grand

secret d’y mectre de

la persicaire,

qui les rend doulx

comme plomb. Essaye

d’en tirer le sel.