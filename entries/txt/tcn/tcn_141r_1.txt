Mouler une escrevisse

S’il y manque quelque petite chose, tu la

peulx rejoindre ou bien remplir avecq du ciment

d’orfevre

pource que

cela

se

painct.

L’escrevisse est des plus fantasques à mouler, mays

aussy

donne exemple de mouler beaucoup d’aultres fort difficilles.

Les masles se discernent par les oeufs que portent les femelles,

et par quattres jambes petites jambettes blanches au bout

qu’ont

les masles ap au dedans de la queue, aprés les huict

jambes

principalles. Il n’est que bon de les faire un peu seicher pource

que

les grumeleures n’en viennent que plus dures rudes &amp;

plus

belles, car tout ce qui est de coquille ne se diminue pas. Il est

vray que si tu les laisses trop seicher, ces petites jambettes

de dedans se diminuent &amp; rendent plus gresles &amp; n’ont pas

tant de corps. Si aussy elles sont trop seiches, la chair

se separe des escailles. Advise doncq de te servir de

la mediocrité. Elles ont certain poil entre les pattes &amp; au

bout de la queue. Et pource que tout poil est fascheux à

mouler à cause qu’il s’embrouille avecq le sable &amp; ne se

despouille pas, tu le peulx brusler avecq un fer

chault

aulx escrevisses pource que on ne s’en apercoit. Quand

aulx

animaulx qui ont poil ou plume, il fault que tu les oignes

d’huile d’olif de

froment, qui est incontinent sec &amp; qui fera

coucher

&amp; estendre le poil. Ainsy tu auras la forme de ton animal,

et le poil aussy se monstrera, mays faict à ondes, et

c’est chose qui se peult reparer. Si ton escrevisse a des

oeufs qui sont delicats, et qui seroient malaisés à

descouvrir

sans rompre, tu feras mieulx de faire le premier gect

sur le ventre &amp; les oeufs, affin qu’il te ne te faille

descouvrir

que sur le dos, qui est dur, &amp; facile à manier. Et le ventre

&amp; les oeufs demeurront dans le moule, et fauldra les

faire brusler dedans plustost qu’ouvrir ton moule &amp;

en

pour la seconde foys. Ainsy tout il s’ouvrira

aisement, car

ce qui est bruslé ne fera plus de prise. Aussy le second

gect qui se faict sur le premier, qui ha bien faict

prise, se separe aisement du premier aprés estre recuit,

qui est un particulier secret pour semblables

moules.

Le gect se faict par la

queue fort tanvre.

N’oublie pas

de frotter d’eau

de vye plustost

que mouler.

Le cerf volant,

l’escrevisse &amp; le

chancre se moulent

de mesme façon.

Si ton escrevisse

a d n’a point

d’oeufs, moule

le dos en hault

&amp; le ventre en

bas. Tu luy

peulx donner.

Elle se pourroit

bien mouler creuse

quand aulx corps,

mays les pates

ne le pourroient

pas faire.

Et pour bien

faire, l’escrevisse

est assés fantasque

à mouler sans

chercher le

creux; cela se

doibt reserver

pour les tortues.

Quand tu ouvres

ton moule, tu

trouveras l’escrevisse

en os blanc, mays

non en pouldre.

Et sans l’ouvrir,

le ☿ n’y feroit rien.

Couche ces

couleurs

à huile

fort cleres.

Pour la paindre, fais la bouillir avecq du vin &amp; un

peu de sel affin qu’elles viennent bien rouges &amp; prens y

patron.

Pains le dos de vermeillon meslé de laque &amp; les costés

&amp; dessoubs

du ventre &amp; des jambes avecq du vermeillon &amp; de l’ocre

jaulne

et du blanc.

Ayant doncq laissé un peu seicher ton escrevisse au

soleil ou

de soy mesme, si elle ha des oeufs, ilz s’apetisseront en se

sechant

et n’en seront que plus beaulx. Fays doncq ta plaste de

terre

jaulne de potier comme pour les aultres

figures, couche dessus

ton escrevisse les dos dessus en

bas &amp; les pattes, le ventre &amp; les

oeufs, qui sont toutes parties plus fantasques à mouler,

en contremont et en sus. Enfonce le dos dans la plaste

d’ardille jusques pres des pates, qui est environ la

moictié.

Et arreste le corps avecq une poincte de fil de fer

au

milieu, &amp; s’il te semble besoing une aultre au bout de la

queue. Et affin que les grosses pattes se monstrent plus

basses

que la teste, qui est enf à demy enfoncée,

estends les

&amp; par dessoubs adjoustes y un peu d’ardille pour les

relever. Cache aussy les cornes dans l’ardille dessoubs

les grosses pates, pour aprés les disposer comme il te

playra. Quand aulx petites pattes, estends les sur

l’ardile jusques à la joincture, et l’aultre moictié des

jambes demeure en hault recourbé pour le premier

gect. Touteffois, affin qu’elles ne bougent &amp; s’enlevent

poinct, asseures les bien non seulement sur l’ardille, mays

att arreste les avecq de la cire &amp; un petit

fer chault

au droict des joinctures. Et si tu veulx faire trouver

le gect plus fantasque, tu peulx attacher le bout

de l’une des pattes avecq la mesme cire sur le corps

ou sur l’une des grosses pattes; et fayre aussy, si

elle ha des oeufs, que la queue soict à demy replyée

sur les oeufs, &amp; l’arrester en ceste forme avecq une

poincte de fil de fer. Surtout advise comme la

chose

s ainsy disposée se puisse bien nettoyer. Enfin ayant

frotté d’eau de vye l’escrevisse, gecte ton sable.

Ayant

faict prise, descouvre le dos de l’escrevisse, la teste &amp;

les

yeulx &amp; ses petits becs, les grosses pattes et les petites

jambes

tout du long, car il fault descouvrir le plus qu’on peult,

et les longues cornes &amp; la queue, sinon que tu l’ayes

pliée &amp; recourvée pour tenir ses oeufs. Les aultres animaulx

Asseure ce qui se

relevera, comme les

deulx corniches

bourrues prés de

la gueule, avecq de

la cire fondue par

dessoubs.

    

Descouvre le plus

que tu peulx, mays

advise que l’encochement

que tu fais dans

le moule soict bien

en despouille.

Fais pancher le

moule du costé que

sera le plus espés

de l’animal.

Pour la paindre

on faict le milieu du

dos meslé de vermeillon

meslé d’un peu de laque,

et les costés &amp; le

ventre &amp; dessoubs des

pattes est d’une

carnation faicte de

vermeillon, de blanc

de ceruse, d’un peu d’ocre

jaulne. Et en cecy &amp;

toutes aultres choses,

ayes tousjours le

naturel devant toy

pour l’imiter.

Couche les cornes sur les grosses

pates, &amp;ou fais de fil de letton

blanchy &amp; les soulde.

Advise bien den moulant de disposer tellement les jambes

qu’elles ne passent point le ventre de l’escrevisse,

Aultr et que

les posant elles s’assoyent bien sur le ventre, aultrement les

jambes, pour le pois du corps qui est massif, se romproient.

ne se descouvrent pas tant. Mays pource que

l’escrevisse

est malaisée à brusler &amp; nettoyer, il y fault descouvrir

le plus qu’on peult, mesmement les petites jambes jusques au

bout, car celles sont malaysées, &amp; si pour n’estre descouvertes

il te les falloit tirer, tu pourrois rompre quelque chose

du moule. En descouvrant avecq la poincte d’un

costeau,

tantost d’un burin ou aultre chose propre, nettoye

bien

curieusement le sable qui sera aulx joinctures &amp; ailleurs

avecq tes petites broisses. Et s’il se desprend quelque

chose, attache le avecq cire comme dict est. Et

attache aussy

de mesme les cornes. Et fais aussy le gect le long du

bout des petites jambes avecq de la cire. Et remplys

d’icelle les trous qu’auront faict les poinctes de fil de

fer.

Et tout estant bien net &amp; plus que la moictié descouvert,

huile toutn moule &amp; n’oubli

aprés avoyr trempé le revers

dans l’eau, &amp; n’oublie pas d’huiler toutes les partyes

subtilles

qui sont entre les jambes et les petits becs. Puys frotte

l’escrevisse d’eau de vye. Et fais ton second gect

ayant

aplany le premier moule, affin que les crampons

se

joignent mieulx. Ton moule doibt estre plus large du

costé qu’il est emprainct que du dos. N’ouvre pas ton

moule aprés le second gect qu’il n’aye esté luté &amp;

recuit

&amp; que ce qui est dedans ne soict bruslé. N’oublie pas de

mectre du crocum parmy ton sable quand tu moules

l’escrevisse, car il fault fort recuire &amp; le

crocum soubstient

merveilleusement. Mouler un chancre &amp; une

escrevisse, c’est

tout un. Quand tu as descouvert ton escrevisse d’un

costé, ne differe que le moings que tu pourras pour

fayre le second gect, car el les escrevisses se

se deseichent.

Ce n’est pas tout de bien descouvrir l’escrevisse de sorte

que tu voyes toute une moictié, mays advise bien que ton

moule mesmes dans lequel tu descouvres soict bien en

despouille, car encores que l’escrevisse fust bien

bruslée, tu ne despoui pourrois pas ouvrir ton

moule

sans rompre.

Repare avecq trancheplumes, limes,

petites chaples, burins &amp;c.

fais leur tout

aultour, comme tu

vois, un gect de

cire &amp; au bout

de la queue

aussy deulx ou

trois d’où tu feras

le principal gect.

Fais gect de cire

alongée en fil comme

grosse fisselle, tout

le long du bout des

pates &amp; àu l’extremité

de la queue. S’il

y a aussy quelque

bout de patte ou

aultre partie qui

soyt esloignée du

rang des aultres 

ou eslevée en hault

ou plyée toute

seule, donne luy un

gect de cire qui

de son extremité

s’aille joindre ou au

corps ou à l’une des

grosses pates ou à

quelque aultre endroit qui reçoive force metal.

Ayant descouvert,

attache &amp; asseure

avecq de la cire

les deulx petites

cornes barbues

de l’escrevisse

&amp; toute aultre

chose qui ne

sera poinct en

despoui asseuré.