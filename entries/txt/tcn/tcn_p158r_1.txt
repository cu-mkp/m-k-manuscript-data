

Mercure dans les
moules à nettoyer



Advise bien que le moule soict bien froid plustost que
soufler

pour faire sortir la cendre, et y mectre aprés le
☿ pour

achever de nettoyer. Car si le moule est chault, le
☿ penetre

dedans & cherche des conduicts en s’envolant, & laisse un
odeur

de soy qui aigrist tellement l’estain ou aultre
metal que tu

y gecteras, qu’il se rompra en y touchant le moings du monde.

La chaleur aussy du moule retient de petits grains de
☿,

qui font grumeleus &, se retirant au bord des foeuilles
moulées,

s’y joignent & font les foeuilles frangibles. Le
☿ nettoye bien

la cendre, mesmement aulx choses plattes où il n’y ha pas
traicts

delicats qu’il puisse rompre par sa poisanteur. Et par

ainsy, si tu peulx nettement gecter sans y en mectre, ne t’en

sers poinct. Mays s’il est besoing de l’employer, mesle

ton sable de crocum affin qu’il soubstienne bien le
foeu.
    
    



Et aprés avoir mis le ☿, evacue le en renversant
la bouche

du moule en bas. Aprés, recuits legerement le
moule, affin

que le ☿ s’en aille du tout. En ceste sorte,
j’ay gecté une

branche de provenche, foeilles & fleurs, fort net, ayant
donné

à la fleur une couche de beurre fondu au dos de la fleur avec
ung pinceau.



Recuits bien

rouge le

moule plustost

q qui gecter,

affin que le

☿ s’exhale

bien.

