Mortiers

Les mortiers qu’on veult poser aulx portes ou grilles de

fer sont suffisants s’ilz poisent 40 ou 50 lb. Au

reste,

quand à la charge, balle, &amp; façon de proceder, il fault faire

tout comme il est desja dict cy devant de celuy de 3

quintals.

Un homme le peult porter.

Il fault que la balle soict ronde d’un costé &amp; platte de

l’aultre comme une demy balle la moictié

d’une balle couppée.

Il fault aussy que la croix se tienne à la balle et qu’elle,

la balle se fondant si tu la fais de metal, s’enveloppe

avecq le milieu de la croix.