



Serpents à mouler

Quand tu les prends pour mouler, s’il est possible ne leur oste
point

les dents si tu as envye de les garder. Car ayant les dents ostées,

il leur vient mal aulx gencives & en la gueule, & ne peuvent
plus

manger. Tu les peulx garder dans une barrique pleine de
son,

ou pour mieulx de terre, en lieu frais ou dans une
bouteille de

verre. Et leur donner quelque grenoille vive ou
aultre animalet

vif, car ilz ne mangent rien de mort. Aussy ay je remarque que











quand ilz veulent mordre ou manger quelque chose, ilz ne le

mordent pas de droicte attaque, ains par sinueulx
retournement

& de travers, comme faict Sathan & ses
suposts. Il ha la teste

petite mays le corps fort grand. L’entrée du peché semble

estre petite & de peu de consequence, mays la suicte en est

fort grande. Il s’abstient de manger sept ou huict
jours si

une fois il ha devoré quelque grenoille. Il en avalle bien

trois ou quattre, l’une aprés l’aultre, et ce qu’il ha devoré

ne se corrompt & consume pas tout à un coup dans son estomach,

mays p quelque partie peu à peu, sçavoir os et tout. Et
le

reste se trouve aussy frais comme quand il ha devoré, de

sorte que quelque fois, qu’on le presse & tourmente, il rend

ce qu’il ha englouty, qui en partye se trouve tout consumé

& l’aultre aussy frais comme s’il estoit vif. Il tient bien

deulx ou trois heures une grenoille
engloutie & la rend

toute vive.

