



Pour blanchir enilanroc

Aulcuns pensent que la crouste de couleur de ceruse qui

est dessus soict naturelle, aultres disent que c’est un secret

des anciens lapidaires qui s’est perdu, aultres disent que
c’est

esmail recuit. Et par le moyen de ladicte crouste, plusieurs

chifres, lettres, cercles st & aultres
bisarries se peuvent former.

Quand au moyen, je l’ay practiqué ainsy. J’avoys une fois

volonté de luy donner une couche d’arsenic broyé sur le
mabre.

Touteffois, je l’experimentay sans iceluy, et mis la chose susdicte

enilanroc dans une petite cassete de fer au feu
de ma forge d’orfevre

avecq trois ou quattre petits charbons à demy bruslés, et ne
souflay

qu’avecq la bouche. Et touteffois la chose vint à rougir
& prendre

ignition & se fit toute blanche, non seulement en la
superficie mays

par dedans, & lors je la laissay de soy mesmes refroidir
pres

du feu, car aultrement, l’exposant tout à coup à l’air
froict, elle se

fust esclatée. Estant toute blanche, je la passay par ma roue

de plomb d’estaing, où je la
trouvay aussy dure qu’auparavant, &
descouvrant

un peu le blanc, je la trouvay de couleur de carnation candide.

Enfin je la polis & vis qu’elle prenoit fort beau poliment
&

se pouvoict paragonner à une fort belle agathe pour en
tailler

quelque beau visaige & le raporter sur la une table
d’une















agathe de diverse couleur. Mays pource que ceste totalle

blancheur ne respondoict pas à faire ceste crouste blanche en

la superficie que je cherchois, laissant le reste de la chose de

sa couleur naturelle, je fis un pertuis dans une brique de
la

grandeur justement de la chose & la mis dedans. Puys je fis

rougir deulx souldouers de vitrier, & comme ilz
estoient rouges,

je les presentois l’ung aprés l’aultre sur la superficie de la

chose jusques à ce que j’eus la crouste blanche que je
demandois,

sur laquelle je fis tel desseing que je vouleus, descouvrant

jusques au fonds rouge avecq une poincte de diamant, et
la

polis avecq des sayes de porceau et du
tripoly. Je ne sçay

s’il seroict mieulx de la recuire soubs les cendres chauldes

& s’il seroict bon de l’enchasser dans de l’albastre, qui est
fort

froid, comme je l’enchassay dans la brique.

