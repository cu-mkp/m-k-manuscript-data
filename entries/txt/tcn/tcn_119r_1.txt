Advertissement sur ce que dessus 

Le bon estain est celuy qui est dur comme

argent &amp; doulx neantmoings.

Si ton ouvraige est tanvre, il fault que ce soit presque tout

estain 

&amp; alié comme dict est.

L’estain de glace ne se doit fumer mesler que à

l’instant que tu

veulx gecter.

Ne les formes ne se doibvent fumer qu’alors.

Si le sable se retire dans le chassis, c’est à dire qu’il le

fault recuire

&amp; rougir au foeu.

Le bon sable ne prend poinct à la main en le pressant

estant humecté.

Le parfaict sable pour le chassis est l’aspalt qui se

trouve en

Allemaigne, qui est doulx comme farine

&amp; presq estant mouillé, et presque 

tous les aultres sont grumeleux. 

Nota que le gect doit estre tanvre &amp; peu

espés affin de ne 

travailler point la matiere, et ne doit point passer l’espesseur

dune 

travers d’un grain de bled, mesmement pour

l’estain, qui veult estre 

gecté fort tanvre. Pour le plomb, un peu plus espés. Il n’est

point

besoing de fayre les souspirails fort larges &amp; profonds aussy. 

Pour chassis, le sable qui te sert à noyau de la

composition susditte

est excellent. Mays en le lavant, broyant &amp; recuisant plusieurs

fois, il

le fault corrompre de son naturel &amp; qu’il ne soit point propre à

faire

prise &amp; mouler en noyau.