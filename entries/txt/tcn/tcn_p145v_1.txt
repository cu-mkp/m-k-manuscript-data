

Mouler herbes et fleurs

Il n’y fault point de plateines d’ardiles, pource
que

les herbes ou fleurs ne se couchent pas dessus

mays comme en l’air, sans toucher d’aulcun costé à

aulcune chose. &Seulement est es il besoing
du

cercle & contour, qui doit estre plus hault
qu’aulx

moules plats. Et par ainsy advise bien de le

faire fort et espés selon la grandeur qu’il te

convient, aultrement il se creveroit, le sable

estant dedans. Asseure le & le fortifie bien par

le pied & joincts bien toutes les joinctures. Puys

ayes ta fleur bien joincte & asseurement
adaptée au

bout de cir du gect de cire, qui ne soict poinct
rude

ains uny affin qu’il se puisse bien despouiller.

Puys trempe ta fleur ou herbe dans de bonne

eau de vie ou bien moin mise dans un long
verre


    












affin qu’elle se mouille partout, sinon mouille la

avecq un gros pinceau dedié à cela. Puys passe

par le bout du moule qui clost le cercle ton bout

de fil de fer qui tient le gect de cire et en
fends

le fermouer d’ardille, comme tu vois, &
le pose le bas,

pourveu que l’herbe ou fleur ne touche à aulcune chose

& puisse laisser assez d’espesseur au moule, car le

sable destrempé haulse tousjours l’herbe ou fleur.

Ainsy si elle n’est roide d’elle mesme, passe avecq

une aiguille du filet delié po sur la fleur
pour

la garder d’enlever. Ou si tu t’en oublioys, baisse 

la fleur avecques quelque bpetit bastonceau
jusques

à ce que le sable gecté se commance à despaissir.

Ta fleur estant bien disposée, d choisis une

escuelle assés grande pour y destremper aultant

de sable qu’il en faict besoing pour remplir ton

moule. Mects y un peu d’eau de sel armoniac puys

de l’eau de fontaine. Et comme
l’eau enscuelle sera presque

pleine, mects y en saulpouldrant ton sable &

mesle & le dilaye bien affin qu’il soict tout un,

car s’il estoit amatonné il gasteroit le moule.

Pour les fleurs il ne veult pas estre si espés,

et mesmement au commancement que tu verseras à
saults

le plus cler sur la fleur, & comme elle en sera à
demy

couverte, soufle fort partout pour faire perdre

les petites bulles. Aprés acheve de remplir & soufle

tousjours. Fais un peu pancher le moule vers le

plus large, et si tu trouves quelque reste du sable

espés qui ne soict pas bien deslayé, gecte le plustost

vers le gect qu’ailleurs. Enfin tu peulx bien gecter

du sable destrempé plus espés affin de faire faire prise plustost. J’ay ainsy moulé un solcy avecq

ses foeilles. Le crocum ferri est plus seur
pour les

fleurs  et quand il y ha crocum, lute avecq le
mesme sable

qui ha servi et est le plus excellent de tous.





La ligue dont j’ay gecté une grande branche de soulcy qui avecq
sa fleur ses boutons

et ses foeilles est venue

nect comme le naturel,

estoict d’une lb d’estain

fin meslé de deulx

unces de plomb.



S’il y a quelques

baves repare

avecq un trancheplume.



Descouvre la

fleur moulée en

deffaisant doulcement

avecq la poincte

d’un cousteau le

moule, & pour mieulx,

trempe le bien dans

l’eau. Aprés use

de sayes de porceau,

d’un bout de fil de

fer &c.

Quand le moule

est recuit la premiere

fois, laisse le à

demy refroidir,

puys passe par le

gect un fil de fer

doulcement pour faire

ouverture à la cendre

bruslée dedans. Aprés

soufle dedans avecq un

souflet puys renverse

le moule sur le gect

pour faire tout sortir,

& parfois suppe et

attire avecq la bouche.



Advise de n’atacher

pas trop la queue

de la fleur au gect

de cire, de peur de

gaster quelque chose

quand tu retireras

le gect de cire.

Pour le retirer il

le fault un peu

deschausser tout

aultour, & puys le

tirer avecq tes petits

molets par la queue

de fer.

