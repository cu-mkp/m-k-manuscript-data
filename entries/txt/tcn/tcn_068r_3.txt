Gect

J’ay essayé 4 sortes de sables pour le plomb &amp;

estain, la croye,

le verre pilé, le tripoly, &amp; le linge bruslé,

touts 4 fort

excellents. Mays quand à la croye, il fault qu’elle soict de la

plus

doulce que tu pourras trouver, comme est celle de Champaigne

dont

usent les painctres. Elle despouille fort net, ne veult

poinct estre

humectée de magistra ne d’aulcune chose, ains toute seiche, en

son

naturel, subtillement pulverisé. Le premier gect est tousjours plus

nect; touteffois il en soustiendra bien deulx ou trois. Mays il n’y

a

que le premier il fault que tu advises, quand tu vouldras

refaire ton moule au chassis, de prendre nouvelle pouldre de

croye,

qui n’aye point esté mise en oeuvre, car celle qui ha servy au

chassis

est desseichée &amp; n’ha pas tant de prise &amp; liayson que la

recente.

Le verre pilé se peult faire en sable de verre commun,

touteffois

le cristallin est plus excellent, car le commun ne tient que du

verre

sel de salicor, mays le cristallin tient du sel de

tartre &amp; de salicor

tout ensemble, qui touts deulx servent à la fusion, le verre

estant

calciné &amp; reduit comme à sa premiere matiere. Or, pour le

calciner

parfaictement, gectes tes lopins de verre quel qu’il soit entre

les plus

gros charbons allumés que tu pourras, si aultre commodité

tde foeut

violent te default. Et lorsqu’il sera bien rouge gecte le dans

l’eau

La potée est

estimée excellente

pour ces deulx

metaulx.

et incontinent tu le pourras esmyer entre les

doigts et piler aysement

dans un mortier de metal ou de fer pour le

mieulx. Aprés il

sera aysé à broyer non seulement sur le

mabre commun qu’il corroderoit, mays

sur le porphire. Et fault qu’il soit si

subtillement broyé avecq de l’eau

que, le mectant sur l’ongle, tu le trouves douls sans aulcune

asperité,

comme les pcouleurs que les painctres

broyent pour huile. De cestuy,

estant sec, te peulx tu servir au lie en chassis au lieu de

sable

sans l’humecter d’aulcune chose, ne sans le recuire s’il ne te

plaist;

parfumer le cave de fumée de soufre ou de p à la

pointe

de la flamme d’une chandelle de cire qui ne faict gueres

de

fumée, et il te fera en plomb pur &amp; en

estaing seul un ouvraige

fort net &amp; lustré &amp; poly. Aultant diray je du tripoly

subtillement

pulverisé, qui ne veult estre ne recuit ne humecté. Le

linge

bruslé a moings de peyne qu’aulcun, pource qu’il n’ha besoing

ne d’estre recuit ne d’estre humecté, &amp; moule et

despouille fort net &amp; fort

subtillement &amp; despouille fort net,

comme font bien les præcedents,

&amp; soubstient plusieurs fusions. Il le fault premierement

brusler

à la flamme puys le laisser croupir &amp; consumer avecq son

foeu jusques à ce qu’il le lasse, puys subtilie le sur le

mabre ou sur un papier. Mays pource

que beaucoup Et si tu

le fais recuire dans un crusol rougy à force de foeu pour

du tout le rendre subtil &amp; impalpable, je croy qu’il n’en sera

que meilleur. Mays pource que beaucoup de linge revient

à fort peu estant bruslé, si tu le veulx espargner, tu peulx

en saulpouldrer &amp; couvrir seulement la medaille que tu

veulx

mouler, et remplir le chassis de ardoise pilée qui

moule

aussy fort nettement. Mays note que tousjours le premier

gect

est le plus beau &amp; plus nect. Si tu gectes à propos,

l’estain

doulx, qui semble estre bruny en ses petites roues que les

pintiers

vendent, vient fort net &amp; aprochant à la couleur de

l’argent,

sans y mesler aulcune chose. Il est vray qu’il le faut

gecter assés chauld, &amp; que la chose moulée soict 4

doigts

loing du gect. Pour cognoistre sa chaleur, fais le

premierement

bien fondre, avecq tel degre de chaleur si

chauld qu’il brusle promptement

un papier ou une paille mise dedans en

fremissant. Puys oste

le du foeu &amp; laisse le un peu reposer &amp; gecte. L’estain

meslé

de moictié de plomb vient quasi mieulx que

l’estain pur ou ou le plomb

pur, combien qu’en tout sorte ilz viennent bien. Neantmoings

advise

de ne gecter pas du tout si chault le plomb que l’estaing.

En grand

ouvraige il est besoing d’humecter les sables avecq la magistra

ou

 glaire d’oeuf.