Pinceaulx

Quand la couleur s’est seichée dedans &amp; que tu les veulx

nettoyer, trempe les dans l’huile d’aspic et ilz

retourneront

incontinent mols comme auparavant. Puys tu les acheveras

de

nettoyer dans l’huile de noix. L’huile de

noix n’est pas

si pas si propre pour les adoulcir que celuy

d’aspic,

qui est cler comme eau &amp; penetre &amp; n’ha poinct de corps

comme

huile de noix. Le manche des pinceaulx se faict

par les

curieulx de plumes de porc espic, aultres de

boys de flesches

de Turquie, de qui de quoy ilz font aussy les

vergettes

pour s’apuyer la main quand ilz paignent.

Pour travailler bien

en petit, ilz

fonault des

pinceaulx fort deliés qui

ayent la poincte ferme.

Et pource que le poil de

queue de gris est mollesin,

les plus curieulx prenent

les barbes des plus

vieulx rats, mesmement

des rats lirons s’ilz

en peuvent trouver, &amp; en

mectent deulx ou trois

au milieu du pinceau. Ceulx là

font le traict droict comme une

plume &amp; tous les aultres poils

du pinceau se raportent à ceulx là

comme à la poincte. La barbe des fouines &amp;

bellettes &amp; petits animaulx qui font le musc

sont encores meilleurs,

car un seul poil dans un pinceau suffist.

La laque &amp; le blanc de plomb &amp; ceruse

sont aysés à travailler

à huile, mays toute sorte d’azur est difficille. Et pour

faire

bel azur, il le fault coucher non pas à grands traicts de

pinceau, mays avecq les traicts menus de la poincte. Non

seulement la cendre &amp; azur d’Acre,

mays principallement lazur

d’esmail, lequel il te fault choisir fort delié. Car

il

Aultrement tu n’en v pourras travailler si ce n’est à

grand

besoigne, et encores il te le fault deslayer avecq de la

tourmentine pour luy donner corps, et le mesler avecq un peu

de blanc de plomb. Tout azur ne veult poinct estre

broyé

ne lavé, car il perd couleur &amp; devient blafart. Mays le

mectant en pouldre sur ta pallete, tu le deslayeras petit

à

petit ou avecq huile de noix ou de tourmentine,

trempant la

poincte d’un costeau dans l’huile puys le

destrempant petit à petit

sur ladicte pallete.