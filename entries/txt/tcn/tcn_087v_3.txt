Sable de mine de

Thoulouse

Le sable de gect venant de mine, estant passé par un

double

tamis, aprés mis dans de la gemme fondue, se brusle &amp;

s’enflamme,

&amp; vient tout rouge &amp; enflammé comme du fer.

Estant froit, il est

tout noir, et se subtilie fort bien sur le porphire.

L’ayant

ainsy præparé &amp; rendu sans asperité sur l’ongle,

je l’humectay avecq

glaire d’oeuf battue &amp; le battis fort, jusques à ce qu’il

n’estoit point

pasteux ains en pouldre. Je le trouvay de fort bonne despouille,

&amp; en moulay en plomb &amp; estaim fort net. Mays il

veult estre

bien recuit &amp; à l’aise.

Aultres le battent fort dans un mortier, en petite quantité

à

chasque fois, &amp; ainsy il s’acache et rend fort subtil. Puys le

recuisent

mediocrement, seulement pour le seicher. Aprés ilz le broyent à sec

sur le porphire. Et ainsy il se rend comme

impalpable et n’est pas trop

deseiché, Il et retient corps &amp; liaison de la

terre dont il participe,

et est mieulx que quand il est tant bruslé. Estant humecté avecq

glaire d’oeuf passé par l’esponge, il despouille

fort net M fort

net en bas relief, mays non pas figures fort relevées.

Partant,

despuys j’experimentay de lexper l’humecter

seulement avecq du

vinaigre bien fort. Il despoilla d’une figure qu’auparavant

je n’avoys peu faire despoiller. Et croy que, moillant le plus

subtil d’une fasson comme de glaire &amp; le grossier

pour remplir, de

chasses d’eau sel ou vin, qu’ilz ne s’allient pas

si bien. Mays

comme ilz sont d’une nature &amp; humectés de mesme, ils

s’embrassent

&amp; tient l’un avecq l’aultre.

Pour bien mouler, aprés avoyr tes sables præparés,

moule en un jour. Recuits lentement le

lendemain, puys jectes l’aultre.

Il le fault choisir

qui soict comme en

glebes &amp; mottes, bien

bas en terre, car

communement celuy qui se

trouve en hault participe trop de

la terre, et le bas

tient du rocher.

J’en ay moulé de

plomb pur gecté fort

net chault, &amp; en ay

eu l’exemple comme le

principal tres net,

mays le vinaigre

ne luy donne gueres

de liaison, &amp; ainsy

il n’ha soubstenu

qu’un gect.