

Sable pour gecter en or


        
Tu pourrois bien gecter l’or en sable commun des
orfevres, mays que tu y bouttes
        
de la matiere qui faict courre.

    
    



Prens du sable commun, d’alum, de plastre &
brique, selon la

composition cy devant dicte. Adjoustes y de l’alum de plume

dadvantaige. Et y mesles aussy non pas du tout la tierce

partie de crocum ferri. Toutesfois sa quantité ne
peult

pas nuire, car c’est celuy qui reçoit l’or & avecq lequel il
vient

bien net. Mays il est bon que ton crocum soict esté
premierement en

la fornaise des verriers 4trois
ou 4 jours et trois
jours

et trois nuicts, en une casse platte, là où il
ne soict guere espés, car

il s’en recuit mieulx.

Devant l’invention du crocum on

gectoit bien les fleurs en argent mays non point en or. Il
n’y ha pas quarante ans qu’on

le sçait en Allemaigne.



Le sublime

est communement

employé par

les orfevres pour

l’or. Aulcuns

y mectent du

soufre, mays

les uns & les

aultres se trompent,

car le soufre

aigrist, bien qu’il

eschaufe. Et le

sublime tourmente,

bouillonne

& soufle. Il

est bien bon pour

netoyer l’or,

pource que par

son exalations

il attire hors

le tout en s’en

allant en fumée.

Mays pour

eschaufer l’or

& conserver sa

chaleur, il n’y a

que la couleur,

qui est le verdet,

sel armoniac,

salpestre &

bourras. Cela

le faict courre,

& y pourras

gecter une branche

de Santonique. 

