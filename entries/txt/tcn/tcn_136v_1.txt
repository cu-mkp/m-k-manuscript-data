Pour gecter en letton

Le letton de poilons où l’on faict la bouillye des petits

enffans, qui est doulx, est propre pour le gect. Aulcuns

disent

que les gectons d’Allemaigne sont tiennent

beaucoup de calamine.

Touteffois, comme ils sont tenvres, la calamine

s’exhale en les

fondant comme elle faict en tout meta letton

refondu, qui par

reiteration de fonte retourneroit rouge. Touteffois la

calamine fresche &amp; toute seule, mise de nouveau sur le

letton

fondu, le faict courre &amp; gecter nect, pour ce que celle qui

est

dans le letton de refondu est demy corrompue de son

naturel,

&amp; le faict soufler &amp; tempester pour ce qu’elle est disposée

à

s’exhaler. Employe doncq la calamine seule à part

soy toute recente, sur le letton fondu. Advise de gecter

fort chault &amp; que ton moule soict rouge comme en

l’or, argent,

cuivre &amp; metal. Si tu gectes de la calamine

recente, garde

toy de la fumée car elle est pernicieuse. J’ay vouleu

employer

pour gecter medailles des gectons d’Allemaigne, &amp; en

ay prins

trente &amp; xii cloux de rosette comme pour chaires,

qui sont de

laitton doulx. Ceste matiere, tenant fort de la

calamine

comme tout laitton fort jaulne, a faict force fumée,

qui est ce

qui empesche le laitton de courir et faict soufler.

Fais force souspirails

&amp; gecte fort chault, que ton letton soict blanc

comme eau ou

argent fondu, &amp; de mesme sorte qu’un mirouer d’acier

fort poly.

La seconde fusion vient mieulx, pour ce qu’il y a de la

calamine

exalée et ne faict pas tant de fumée. Si c’est en

chassis

qui ne se rompe point &amp; soubstiene, lae second gect

viendra

net pour ce qu’il est imbu de la fumée calaminayre, qui

embrasse &amp; reçoyt la seconde. Le sel armoniac seul mis

dans le laitton le rend net &amp; luisant. L’huile

tingente

encores plus. Il ne luy fault aultre sable que le præcedent

en noyau, &amp; que le moule soict rouge comme pour

l’or. Fais

force souspirails. Et si tu gectois letton jaulny avecq la

tuthie præparée, tu n’aurois point de mauvaises fumées.

Ce metal est fort

fantasque à gecter

à cause des fumées

de la calamine,

et ne le fault

pas laisser pass

reposer tant soit

peu hors du foeu

comme aucuns font

l’argent, car il est

incontinent froit

quand il sent l’air

et le vent. Il laisse

tousjours quelque

queue, comme le verre,

quand tu le gectes.

Les gecteurs ne

prenent pas communement

de ce laicton tant

jaulne à cause de

la calamine passée

par le foeu.

Mays en voulant

gecter le cuivre

rouge, le jaulnissent

ou avecq de la

calamine fresche

ou avecq de la

tuthie præparée.

Voulant gecter,

on le purifie bien

des charbons

avecq une queue

de cuivre ou de

fer, et on le

couvre d’un linge

trempé dans de

la graisse de

porc meslée de

salpestre ou sel armoniac,

pour le garder du vent &amp; de

froidir.