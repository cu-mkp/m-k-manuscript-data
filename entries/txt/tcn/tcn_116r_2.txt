Mouler de en noyau

de mesme sable images de cire ou

medailles de plomb et semblable



Advise si elles sont bien en despouille. Si elles ne le sont,
remplis

de cire ce qui ne le sera pas, et puys oings tes images de
cire ou de

plomb d’huile d’olif fort delié &amp; fort
legerement, de sorte que l’huile ne face

aulcune espesseur ne corps sur la medaille. Puys fais chaufer un
peu

de l’eau de vye jusques a ce, &amp;
comme elle sera tiede mouilles en la medaille

huilée, car si elle est l’eau estoit froide,
elle refuseroit l’huile, elle ne

s’y assoiroit pas. Aprés gecte ton sable de plastre
bri, matton &amp;

alum destrempé dessus, ayant disposé ton image sur la
mandorle

d’ardile &amp; y ayant faict un contour de pour luy
donner l’espesseur

necessaire. Ces medailles s’huilent &amp; frottent ainsy
d’eau de vye, pource
que

elles sont fermes &amp; dures &amp; ne presteroient pas pour les retirer
deu

la moule, qui est tenace, comme font les
animaulx naturels qui sont

mols &amp; flexibles.





Quand tu as

destrempé

ton sable,

ne gecte pas

sur le milieu

du moule

mays sur le

bord, affin

que le sable

descende

doulcement,

que le comman-

cement soict

cler &amp; aprés

espés. Si ton

sable destrempé

crie comme eau

tumbant

dans le molle,

c’est signe qu’il

est trop cler.

Fais le

doncq de

moyenne

espesseur.