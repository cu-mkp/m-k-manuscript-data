

Mays <-pource que-> les doigts ne pressent
point uniment, <-on->

car si tu presses par les bords le milieu demeurera creulx.

Commance doncq par le milieu & puys suis les bords. Mays

pour mieulx fayre, mects sur la medaille quelque chose

platte & unie ou quelque grosse lime<-e-> quarrée
& presse avec

cela, car tu presseras esgallement, quelquefois <-aprés

l-> avecq le genoul, autrefois avecq le
pied deschaussé du

soulier, & fais que l’os soict par dessus, ainsy tu
<-l’emprand->

l’empraindras sans le rompre. Si du premier coup il n’est

bien moulé, retournes y plusieurs fois. Puys repare

& unis par les costés tes <-d-> moictiés de
l’os moulé. <-&->Et pour

le bien couper, commance tousjours du plus tendre vena{n}t

à l’escaille. Et si ta medaille ne sort d’elle mesme, gratte

par derriere l’os, qui est raboteux, et elle
despouillera.

Quand tu vouldras gecter, asseure & joincts tes deulx

os avecq de petites pointes de bois
&[c]. Mays pour mouler

bien net il n’y ha que nostre sable. 








Os de seiche

Il n’y fault gecter l’estain ne plomb trop chault car
il brusleroit

l’os & viendroict grumeleus. Et pour sçavoir
quand il sera en bonne

chaleur, trempe dedans un petit papier retors. S’il le
noircist

sans l’allumer, il est en bonne chaleur. Mays s’il le brusle & y
mect

le foeu, il est trop chault. L’or & l’argent s’y
peuvent bien gecter,

mays jamays il ne vient bien net. Pour bien mouler quelque

chose delicate, il ne fault pas que l’os soit si sec
<-Si->, car il est

brusc & ne despoille pas net & s’esmie & s’escaille.
Touteffois, plustost

qu’i gecter, seiche les, & principallem{ent} pour
l’or, qui ne veult point

d’humidité. Tu cognoistras qu’ilz sont assés secs quand, aprés

avoir un peu aproché du foeu le dedans & empraincte d’iceulx,
ilz

crient & petillent estant aproché de
l’oreille. Lors joins les &
lute

les joinctures d’un peu d’ardille & fais la
legerem{ent} seicher au

foeu, & gecte, & puys branle le moule ou gratte sur la
rude

escaille & laisse refroidir plustost qu’ouvrir.
Communem{ent} on couppe

l’os par le milieu, et la partie la plus mousse et qui
n’ha

pas des demy cercles
    

est la plus delicate et plus unye

pour mouler, & par ainsy on y empraint tousjours le principal,

l’aultre est escaillée par dedans co{mm}e elle demonstre par
dehors.

Ainsy on ne s’en ayde poinct en choses delicates qui se moulent

en deulx endroicts. On unist & aplatist ces deulx moictiés sur

quelque bois uny, puys on ratisse du charbon
dessus pour

le fayre bien despouiller. Et pour fayre courre
esgallem{ent}

le charbon par tout, on frappe sur le costé de la main
qui tient

la moictié de l’os. Estant touts deulx
charbonnés, on prend le

principal os qui est præparé & arrondy par les
costés, et

ayant posé la medaille dessus, on la serre et presse bien fort.




