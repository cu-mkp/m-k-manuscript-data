Sable d’os de boeuf bruslé

et sal gemme

Je les ay pulverisés separement &amp; subtiliés sur le
porphire, le plus

que j’ay peu. Puys j’ay meslé aultant d’un que d’aultre &amp;
repassé

sur le porphire. Je l’ay aprés humecté dans un
papier replié dans

une serviette mouillée, qui est plus tost faict qu’au
serain de la nuit

ou à l’humeur de la cave. Et n’en ay point trouvé qui
despouille plus

net que cestuy cy. Il veult estre assés humide. Et si tu le veulx
gecter

fort tanvre, fais qu’il soict plus chault. Il est venu en estain
doulx fort net

comme le principal, et ha soubstenu plusieurs gects. Pour
l’estaim, je

croy qu’il n’en fault point chercher de meilleur, ne pour le plomb
fin

aussy, qui vient quasi plus net que l’estaim. Tou
L’os de pied de

boeuf est tousjours si aride tout seul que, sans estre
meslé

d’une part ou deulx de quelque sable gras &amp; ayant liaison
comme

le tripoly, les sels, le foeultre, les
cendres &amp; choses semblables,

il ne despouilleroit pas, &amp; ne mouleroit pas net aussy car il
s’esmie.