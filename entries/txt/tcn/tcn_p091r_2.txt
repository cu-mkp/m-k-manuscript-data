



Mouler en os de seiche

Garde bien de ne les tenir en lieu humide, car ilz
sont

fort subgects à s’humecter. Si ta medaille est petite, couppe
l’os

en deulx puys unis le avec un costeau. Et sur une
tuile à crochet

bien seiche & bien unie & couverte de charbon de
saule pulverisé,

frotte & unis les moictiés des os. Ainsy ilz
s’abreuvent de ce

charbon de saule, qui les faict bien despouiller &
garde de rien

enlever. Puys sur un contre os, c’est à dire un lopin de

brique unye de la grandeur de ton os, pose ta
medaille, & puys

sur icelle pose l’os, & presse bien avecq quelque
aultre piece de

la grandeur par dessus. Et pour la seconde fois moule le,

mays plustost ponce dessus du charbon de saule &
soufle

legerement, puys presse comme auparavant, et il viendra
net.

Si c’est pour un manche de cuiller, il fault deulx os
entiers.

Tout ouvrage gecté est aigre & subgect à rompre, pource que

le metal se dilate au gect & se reserre & condense au
marteau.

C’est pourquoy il fault resuivre la chose gectée avec le
ciselet,

& en ceste sorte le metal se resserre. Laisse le ainsy
escrouir.

Si la piece à mouler est de grand relief, trasse
premierement le

moule & le cave avecq un trancheplume pour faire
voye à la

medaille, & puys moule. Et si la medaille est à deulx envers,

Plustost que

geter, chaufe

les os affin de

leur faire

perdre seulement

la froideur

& humeur.

Quand le

plomb chaufe

trop, il se

calcine.











comme les deulx os sont joincts,
co couppe les tout aultour bien uniment

& fais des coches e aultour en divers endroicts qui
traversent

sur la joincture des deulx os, affin de recognoistre
bien l’endroit

de leur premiere joincture. Ou bien, avecq de petites pointes
de

bois, traverse les, ou ma enduicts les joinctures
avecq de l’ardille

& fais seicher. Presse entre les des mains
joinctes entre

les deulx genoux & non pas avecq presse,
pource que l’os

s’esclateroit. Moule aussy à l’aise & à deulx ou trois fois,

jusques à ce que tu voyes qu’il soict bien acaché & bien

empraint. Et à chasque fois, plustost que remectre la piece,

ponce avecq du charbon de saule, car il faict bien
despouiller.

Quand tu as gecté, frotte d’huile & de pouldre de
charbon

de saule & avecq des broisses la medaille pour
la

ternir. Garde que ta medaille ne soit point grasse ne

huilée quand tu mouleras en os de
seiche. Quand tu as

gecté, laisse refroidir plustost d’en retirer la medaille,

car quand on la retire chaulde, elle emporte de l’os.
Et

gecte mediocrement chault, ce que tu cognoistras quand

l’os ne change presque bien point sa
blancheur. Mays

quand il est trop chault, il roussist fort l’os. La

proportion de plomb & estaim est d’un aultant
que d’aultre.

Si la piece est difficile à venir & de plusieurs pieces,

fais le gect fourcheu de trois ou quatre rayes, et

fais & conduicts ces rayeures à l’endroit des
parties

plus espesses. Fais aussy des rays aultour de la

medaille, comme au droit des testes, car cela attire le

metal & abreuve mieulx la figure. Remue un peu ton

chassis quand tu as gecté, et ainsy tu feras fort net

plusieurs gects. L’estain trop chault pbrusle
l’os, qui

se corrompt. Estant aussy retiré du mo chault du
moule,

il est dangereulx à rompre.









