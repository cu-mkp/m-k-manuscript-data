

  Verre de
  
   vitriers
  


  On dict qu’en
  
   Lorraine
  
  & en
  
   Flandres
  
  le
  
   verre de bien
  


  se faict de
  
   cendre de
   
    feugiere
   

  & de
  
   caillous
  
  ,
et que
  

  premierement ilz souflent une longue vessie, laquelle
  

  un aultre
  
   ouvrier
  
  , avecq de longues forces, fend &
couppe
  

  tout du long. Puys, ayant posé ceste longue vessie fendue
  

  sur une
  

    pierre
   

  ou
  
   platene
  
  large qui est dans le
  
   four
  
  ,
  

  un peu moings chault que de la fonte, elle se laisse
  

  dilater. Et encores oultre ce, ilz l’aplanissent avecq une
  

  longue &
  
   grosse verge de
   
    fer
   
   ronde
  
  , puys la
retirent
  

  au
  
   four
  
  à recuire. Il s’en faict de mesme en
  
   Angleterre
  


  de plus beau. Auprés de
  
   Rouan
  
  en
  
   France
  
  , le
  
   verre
de
   

   plat
  
  se faict avecq
  
   sel de
  


    salicor
   

  &
  
   caillous
  
  , qui est plus
  

  blanc & plus tendre que cestuy de
  
   Lorraine
  
  . Car le
  
   verre
   

   de plat
  
  se peult fondre à la
  
   chandelle
  
  , & non pas
cestuy de
  


   Lorraine
  
  . Celuy de plat se soufle en longue vessie, de
  

  laquelle un aultre coupe le bout puys le soufleur en
  

  tournant l’aplatise & en touchant sur un plan qui est à
terre,
  


   A
  
  puys la met à recuire.
  

  Ainsy le milieu par où elle se
  

  commance demeure tousjours.
 

  Le
  
   verre
  
  se peult
  

  refendre avecq la
  

  lumiere d’une
  
   chandelle
  


  en mouillant, mays
  

  non pas si justement
  

  qu’avecq le
  

    fer
   
   chault
  
  .
 
