Mortiers







Les mortiers se font de la meilleure ligue de metal &amp; de
fine rosette

qu’on peult, affin qu’ilz ne crevent poinct, sçavoir d’une partye de
metal

&amp; deulx de rosette fine ou vieulx chauldron, qui est
encores mieulx.

Les uns sont de quinze ou dixsept lb &amp; ch se
chargent de deulx lb

&amp; demye de bonne pouldre grenée, &amp; sont pour apliquer
aulx fenestres

&amp; portes communes. Aultres sont du poix de 25 à 27 lb et
se

chargent de 4 lb de pouldre. Aultres de 45 lb
poisant &amp; se

chargent de huict lb de pouldre. Et ainsy se forment
selon l’effort

qu’ilz ont affayre. Il seont par dehors touts d’une venue,
mays par

dedans ilz sont faicts comme un crusol,

    



 plus estroicts au dedans

de la culasse &amp; allant en eslargissant vers la gueule. Et c’est
pour

leur donner force à la culasse, à cause de la quantité de
pouldre

qu’ilz tiennent, &amp; qu’ilz ne se crevent poinct. On leur donne a
la culasse

Ceux de 45 lb ont huict lignes d’espesseur à la
culasse &amp; viennent

par dedans en diminuant jusques à la gueule, qui est de 4
lignes. Ils

ont xiii poulsses de long &amp; sept de diamettre en
la gueule &amp; ouverture.








Ceulx de 27 lb ou environ ont ix pousses de
long

&amp; six de gueule en diametre. À la culasse ilz ont vi
lignes

d’espés &amp; 3 à la gueule. Ceux de 17 lbont en longueur

8 poulsses &amp; cinq de gueule. On les couvre touls
ensemble,

toutes les fourchettes &amp; chevilles &amp;
houtils de quoy on se

sert, avecq de grosse toile ou gros drap affin qu’il
ne

fassent point de bruict. Ils est bon qu’ilz demeurent

quelque temps chargés. Aprés qu’on y a mis la pouldre,

on l’apille bien fort et puys on y mect du papier acaché,

puys une tourtelle de cire bien apillée, &amp; sur la cire
une

aultre platene de liege qui entre bien justement &amp; avecq

force. En ceste sorte la pouldre demeure bien sellée &amp;

donne de plus grande impetuosité, &amp; si tu veulx tu peulx

mectre sur la platene de liege une de bois percée au

milieu si le mortier est percé par la culasse, qu’on tient

estre le plus aisé &amp; qui faict plus de faulcée pource qu’il

ne peult reculer. Et pour ceulx cy qui ont la culasse

percée, il fault avoir un bon guimbelet pour faire

premierement le trou affin que la
cheville, qui est faicte

en par la pointe en guimbelet, aye plustost &amp;
sans bruit

attaché le mortier. Et a pour ceulx cy il fault garnir

le bouton, qui soict bien uniment limé, p de toile
cirée

ou y adjouster de la cire, affin qu’il estouppe
justement

le trou de la culasse. Mays pource que quelques foys

les portes sont ferrées &amp; que la cheville de fer ne
se

peult percer, on use d’une fourchette de fer faicte

en tenaille &amp; d’une aultre verge q de fer
faicte par le

bout à trois griffes, comme tu voys depainct. Et en
ceste

sorte le mortier se tient bien &amp; est incontinent posé.

Les chevilles de fer doivent exceder le mortier de
toute

la poincte, qui est faicte en guimbelet, sçavoir de trois

ou 4 doitgs qui entre tout ldans la porte.
Quand les

mortiers sont posés, on remplist la lumiere de bon pulverin,

et s on y mect un tuyau de plume remply de
pouldre

acachée &amp; mouillée avecq vinaigre, ou pour un besoing

on acache dans le creux de la main de la pouldre &amp;,
l’ayant

destrempée avecq de la salive, on en faict
comme un cocon ou








    







cheville qu’on mect dans la lumiere, &amp; puys, avecq une
corde

entournée au bout d’un baston, on donne feu &amp;
promptement on

se retire à couvert. Les petits mortiers de 16 ou 17 lb

s’atachent promtement avecq une courte
cheville crochue faicte

en vibrequin, &amp; s’il est de bonne ligue on y peult mectre
le

foeu avecq la main, comme faict on bien aulx
mortiers de 27 lb,

mays lors on n’y mect que trois lb de pouldre. Il
fault

bien que la porte soict forte si le mortier de dix sept lb

ne la faict saulter. Aulcuns pour une porte de paysant

usent des clochettes que portent les boeufs ou
mulets.

Aultres chargent deux canons de pistoles &amp; avecq un

guimbelet &amp; une fisselle les attachent la gueule
contre la

porte. Si les mortiers sont bons &amp; ne s’esclattent point,

ilz ne font que reculer et ne peuvent fayre mal estant à

costé.

A. C’est une petite cheville crochue comme un going
de porte &amp; faicte en

viron par un bout pour attacher incontinent un petit
mortier à oreille

de quinze ou xvii lb pour une commune porte ou fenestre.

B. C’est un petit mortier à oreilles.

C. C’est un gro commun mortier de 27 ou 30 lb
percé par la culasse,

par où passe une grosse cheville de fer à bouton par un
bout

&amp; faicte a viron par la poincte pour attacher
promtement le

mortier contre une porte qui n’aura ne sera poinct
couverte de lames de fer.

D. ce sont platenes de cire, de liege, &amp; de
boys pour charger le

mortier &amp; bien sceller la pouldre.

E. Ce  Fourchette de fer faicte en forme de
tenaille, de la haulteur

d’un homme, pour poser promtement le
mortier sans cheville. Elle

doict estre de fer doux affin que ses branches plient
aysement,

si besoing est, pour s’acommoder à la haulteur ou largeur de la

porte.

F. C’est une aultre fourchette de fer de mesme
haulteur, qui

apuye la fourchette faicte en tenaille &amp; soubstient aussi
le

mortier et avecq sa griffe basse empeche que la tenaille

ne recule.








G. Mortier à oreille posé avecq sa cheville.

H. Sies à cousteau pour coupper, si besoing est, une

sarrasine.

I. Les grands chevilles de fer qui traversent &amp;
attachent

le mortier.

K. ce sont communes chevilles de fer
toutes rondes &amp; revestues de

toile comme tout le reste, pour faire tourner les grands

chevilles de fer percées pres du bouton.

L. Haches qu’il fault tousjours porter pour achever de

rompre, si par cas fortuit le mortier avoit laissé quelque

chose entier.

M. Un gros mail de bois pour enfoncer ce que par
les

sies ou birons auroict esté commancé &amp;
affoibly.

N. Sont grands taraires &amp; virons de
faiseur de roues

pour couper doulcement une porte ou fenestre en
faisant de

grands trous pres l’ung de l’autre.

O. Potences de la haulteur d’un homme qu’il fault
porter

pour mectre soubs une sarrasine incontinent que le mortier

a donné &amp; empescher que la sarrasine ne tombe.

P. Sont petites tenailles de fer pour mectre quelque
mortier

bas au droit du verroil ou vertuelle de la porte.