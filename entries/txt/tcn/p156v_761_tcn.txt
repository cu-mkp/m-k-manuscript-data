
Mouler une mousche

P{rens} des plus grosses vo mouches qui
vont aulx gardema{n}gers,
 qui ne soient poinct
pelues s'il est possible. Si elles le sont,


oints leur lanuge & poil folet d'huile d'olif
legerem{ent} pour


le faire coucher. Prens les aussy et les employe le


plus tost que tu pourras aprés qu'elles sont mortes, pource que


si tu les laissois beaucoup seicher, leeurs jambes se


romproient quand tu les vouldrois estandre. Il fault


aussy, pour les faire mieulx venir, les poser sur quelque


chose co{mm}e foeuille ou aultre chose semblable, pour
ayder


le gect de leurs petites jambes, qui sont si frangibles


que d'elles mesmes, elles ne viendroient pas bien au gect. Elles


se peuvent planter sur une foeuille de sauge ou semblable.


Elles se gectent bien en argent & en or, mays on
faict


communem{ent} les jambes & aisles à part & on les
raporte.


J'en ay moulé une sur unegfoeuille de
saulge bouquet de sauge


qui avoict sept ou huict foeuilles. Et pour fayre son


plant att, j'arrestay ses pates au sur la plus
large


foeuille avecq un peu de cire fondue & raportée avecq
une
poincte de fil de fer chaulde. Et affin que les
aisles


vinssent mieulx, j'oignis le dessoubs d'icelles de beurre


fondu avecq un petit pinceau. Et avecq la mesme
poincte


de fil de fer chault, j'oignis les jambes & pattes
d'huile


de froment. Et pour abattre & faire coucher le poil
lanugineux


qu'elle avoit, je l'oignis aussy ud'un peu
d'huile d'olif.

Je ne laissay pas beaucoup seicher l'huile de
froment, pource q{ue}


il est espés & ha corps, & que l'eau de vye n'y prent
point.

Pour l'onction, laesuif est trop
aspre, la gresse de porceau


est trop molle, et le beurre est le plus excellent pource
qu'il


est plustot sec & caille & incontinent fondu
& plus ferme.


Advise que les jambes & pattes soient bien assises sur la


foeuille & n'en soient pas hors, car ce qui excederoit


ne viendroit pas si bien, mesmem{ent} en argent pource
que


cela excederoit lesi subtil ne seroit pas ayde du
gect. Et de vray,


les pates qui estoient couchées sur la foeuille sont bien venues,
mays


celles qui passoient de foeuille en foeuille & demeuroient au
vague


ne sont pas venues en estain. Le reste de la mouche est
bien


venu, et mesmem{ent} le bouquet de sauge qui
est fort beau moulé.


On la pourroit bien gecter d'or & d'argent, sans les
pieds & sans l'apliquer sur une fleur,


en faisant le gect soubs le ventre


& raportant par souldure les pieds


& si besoing est les aisles de mesme metal, & se
pourroit
esmailler en forti-


fiant un peu les


aisles & pieds co{mm}e


dict est.


Si ta sauge ou


branche a quelque


chose à reparer,


fais co{mm}e cy dessoubs


est dict. Et puys


pains selon le


naturel.




Estant gectée en or,


on esmaille les aisles


avecq du verre de vitre


de Lorraine, qui est


verdesin et transparens.


Il fault faire


le gect de la mouche


par le cul, affin


avecq cire fondue


adaptée avecq la
poincte de fer, co{mm}e


tu sçais, à laquelle


la mouche s'attache


& puys la cire se


fondant sert de


gect à la mouche.



+

S'il vient quelque


default aulx aisles


de ta mouche, bas de


l'estain fort tanvre,


ou d'&or ou d'argent


si tu l'en as gectée,


& avecq taille avecq


des ciseaulx ce qu'il


y fault raporter &


aprés aplique le avecq


tes pincettes & le colle


avecq colle de poisson


acoustrée co{mm}e cy dessoubs


est mis. Et plustost


chaufe legerem{ent} ton


ouvrage affin que sa


froideur ne refuse


point la colle, qui sera


bien tost seche, la


chaufant de loing.


Aprés couvre legerem{ent}


les joinctures de la chose raportée avecq de la cire à
esbaucher, qui est cire blanche meslée


de beaucoup de ceruse ou blanc de plomb, la parfondant
avecq une poincte de fer chaulde. Tu couperas


aussy de petits bouts de corde d'espinette & les
colleras avecq ladicte colle, & estants secs, c'est à
sçavoir


les pieds, repares de cela. Tu les engrossiras avecq de ceste mesme
cire fondue pour les rendre esgaulx.

