



Oeuvre faicte en Argel

Ayes un poulain de trois ou 4 ans & le nourrys de
segle orge & paille

pig couppé à la facon qu’on nourrist les chevaulx en
Espaigne,

et l’abreuve d’eau bonne de fontaine ou de riviere. Je ne
sçay

s’il seroit bon de l’abreuver parfoys d’eau des baings
sulphurés,

& luy donner parfois du senegre ou aultres aliments
chaults,

car l’intention de l’ouvrier est d’en de se servir
de la chaleur

de son fient, & le climat de deça est plus froid que celuy
d’Argel.

Tiens le en lieu chault & serré & qu’il ne se perde
rien de son

fient & urine, de quoy tu feras un amas ou deulx affin
que,

pendant que l’un se refroidist, l’aultre soict en chaleur propre

pour continuer. Ayes aussy un grand mattelas de verre,
le

plus espés qu’il te sera possible & d’un doigt
s’il se peult faire,

& de la capacité d’une buye ou broc de
terre. Mects dedans vers

la Sainct Jehan une douzaine & demye
d’oeufs de poule, sçavoir

le jaulne sans la glaire & le (germe) voy).
Aultres disent lx

jaulnes. Et sera avecq ceste douzaine & demye de
jaulnes d’oeufs,

mects y demy once (aultres disent en lx oeufs demy
lb) de graine

de vers de soye femelle. Et aprés avoyr bien
lutté le matteras (je ne sçay

s’il seroit point besoing que pour la generation il y eust air),

mects le & l’ensevelis dans la chaleur du fiens jusques au
col,

et l’y laisse jusques à ce que plusieurs f
vers se soient engendrés.

Et lors retire le mattelas & ne l’ensevelis plus dans le
fiens,

mays tiens le seulement posé sur la couche du fiens
chaulxt

jusques à ce que tous les vers se seront mangés & consumés
les

ungs dles aultres en se froissant & remuant,
et qu’il n’en demeure qu’un.

Quand ainsy est, il te le fauldra apaster ordinairement
par intervalle

de jour & de nuit par le secours de deulx hommes qui par
intervalle

en auront le soing, et tu l’apasteras d’un jaulne d’oeuf couvert
d’une

foeille d’or, ou qu’avecq le jaulne d’oeuf liquide la
foeille d’or soit

incorporée; & garde bien que telle pasture ne luy manque pas
(aulcuns

dissent un jaulne d’oeuf pour heure, aultres trois,
mays la chose

mesmes demonstrera la practique). En ceste sorte nourry, il fera

son croist en deulx moys ou sept sepmaines &
viendra comme un

serpent long d’un empan & 4
doigts & du pois d’une lb, et
comme les

aisles luy comanceront à naistre, il le fauldra faire mourir,

faisant avecq du charbon foeu de roue aultour de la
bouteille un

empan loing, et lors bouche & lutte bien la
bouteille affin qu’elle n’exale.











Ou pour le plus seur, retire toy hors de là jusques à ce

que le foeu soit amorty & que tout soict refroidy, Ap
car

l’exhalation en seroit dangereuse. Et pour ceste occasion,

quand tu l’apastes avecq des pincettes, blave toy la
bouche

de bon vinaigre & prens quelque preservatif & te bouche
bien.

Estant mort, mects le dans un linge ou canevas de soye &
le

plye & le pends au planché, où l’air
ou & le soleil le
deseche.

Estant bien sec, pulverise le dans un mortier. Et garde
bien

curieusement ceste pouldre, car un ℥ d’icelle gectée
sur iii lb de ♁

fondu le reduit en ☉ plus fin que l’aultre. Mays il n’a
pas

tant de poix. Il fault aussy pour cet oeuvre choisir le

plus vieux ♁ que tu pourras, qui souvent aye esté fondu
&

subtillement battu en lamines ou aultres ouvrages, & plustost

le purifier, le fondant & gectant dans miel &
vinaigre.

Le terme de l’oeuvre est de noeuf moys despuys la
Sainct Jehan

jusques au 25 d’apvril.
