

Contretirer

Fais de l’eau de savon & d’icelle frotte & humecte la
piece de taille

doulce que tu veulx contretirer, puys pose dessus du papier
blanc

& frotte par dessus bien fort avecq une dent ou un cul
de verre,

& tu emporteras ta piece imprimée. Il est vray qu’elle sera à
gauche,

mays si tu huiles ton papier d’huile d’aspic
<-&-> ou de
tourmentine,

il te le representera à <-gauche-> droicte de l’aultre costé.
Suys

doncq ces traicts avecq un pinceau ou une plume, puys
chaufe

le papier & l’huile s’en ira & laissera ton
papier blanc. Et si

tu veulx que cela ne se cognoisse poinct, si par cas fortuict tu

as emprunté la piece, mouille le papier et le pollissement
qu’a

faict le brunissouer au revers, qui faict apercevoir ce qui a
esté

faict, ne se cognoistra point. L’eau de savon faict jaulnir

la piece, mays l’eau bien gommée, qui ha le mesme effaict, ne
le

faict poinct. Si tu veulx, fais pour cest effect eau gommée,

puys, y destrempe du savon & fais co{mm}e dict
est.


