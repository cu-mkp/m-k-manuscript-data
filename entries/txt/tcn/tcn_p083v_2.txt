



Mouler de relief d’une part

et creux de l’aultre



Il en fault gecter deulx pieces de cuivre, letton ou

metal semblable, fort nettes, et puys quand tu auras

moulé le cave dans le sable, laisse la figure de metal

que tu[<-s->] as moulée dans le chassis, sans
la bouger de

sa place. Et gecte, & s’il n’a assés d’espesseur presse un

peu & enfonce dans le chassis la figure.



Il est bon de mouler tousjours les visages non pas

du costé du gect, mays la teste en bas, pource que la

force de la matiere est à l’antrée de la medaille, & là

où est la force, la crasse & ordure s’y retire. Et en
ceste

sorte, si tu moulois le visaige vers le gect, quelque ordure

s’i pourroit trouver, & il vault mieulx qu’elle se trouve au

vestement, qui se peult mieulx reparer.



Le vinaigre est mieulx pour humecter que le vin.

Il fault que le chassis soict bien uny et esgal
aultrem{ent},

<-Et que le gect soi-> co{mm}e tu presses d’un costé, il
s’esleve de

l’aultre.



C’est pourquoy la presse est meilleure, car elle serre
uniment

& plus que les mains, et faict que le sable
grossier qui est

humide co{mmun}ique de son humidité au sable doulx &
subtil qui

est saulpouldré & poncé sec sur la medaille.



Quand tu moules, laisses tousjours v{ost}re medaille dans
<-l’ung->
des chassis <-Est-> sans la remuer
pource que, si ton cave n’est pas moulé bien net,

tu luy peulx remectre justem{ent} par le moyen des
chevilles, qui le

garderont de varier. Mays ponce premierem{ent} ta medaille de
charbon

de saule fort subtil & <-se-> aprés la nettoye,
car cela la desgraisse

& faict qu’aprés elle se despouille mieulx.



Ne frappe pas en moulant car cela estonne le chassis & le
sable.


