



Pinceaulx

Pour les faire bons, couppe le poil de la queue de
gris,

aultant en une prise comme il en peult tenir en une quarte

repliée en canule. Et le mectant ainsy dedans
lad{icte} carte

repliée, frappe en & la remue, affin que le
poil s'unise & se rende

de mesme longueur. Mects au milieu un ou deulx poils de

barbe de rat, puys empoignant & sarrant bien cela

avecq le poulce & le doigt indice, trempe fort le
bout

de tout ce poil dans l'eau, puys taprochant bien du














jour, arrache du bout des ongles les poils qui font

la poincte trop longue, et jusques à ce que la poincte te

semble bien & que tu y remarques les poils de rat
qui sont

touts noirs & le poil de menue gris est
blanchastre

<-a la-> despuys la racine jusques au milieu. Quand il

sera à ta fantasie, lie <-b-> et sarre bien fort avecq du

filet en deulx endroicts, puys couppe le superflu

& l'adapte à un tuyau de grosseur qui luy soict

convenable, de canard ou de corbeau pour les
petits.

Les bons pinceaulx sont ceulx qui, estant trempés

dans l'eau, ne font point de ventre si tu en trasses

sur la main.



