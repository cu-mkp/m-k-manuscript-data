Gect

Le plomb, qui est comme amorty &amp; pesant, veult

estre gecté chault

bien plus que l’estaim. Et quand il n’est pas assés chault, il

faict

des lignes dans la medaille. Il La paille s’y brusle,

pour peu

qu’il soict chault. Il se faict une souldure si doulce &amp;

coulante

qu’elle se peult fondre dans un plat d’estain. Elle se

compose

d’une partye d’estain de glace, d’une partye

d’estain doulx &amp;

d’une aultre de plomb. Elle coule fort net, et s’en gecte

des

foeuilles, mays l’ouvrage est fort brusc &amp; rompant. La

meilleure souldure est la commune pour bien gecter, mays

est elle laisse certains points grumelés. Allie plomb

avecq

l’estaimg, en sorte que le lingot que tu gecteras vienne uny

&amp;

luisant &amp; poly, &amp; sans faire aulcuns yeulx ou ebullitions

sinon un petit point au milieu. Et ce signe te signifiera qu’il

y a assés d’estaim, aultrement le plomb domine

trop. Le

sable est bon pour le plomb &amp; estain. Le bon est fort

delié

&amp; subtil &amp; maigre, toutesfois qui faict prise entre les

doigts. Le sable veult estre recuit plustost qu’estre

mis

en oeuvre. Et estant pour en mouler, il veult

estre fort humecté &amp; puys

recuit, non pas à coup ne à foeu pressé, car cela le corrompt

&amp; faict retirer &amp; esmier aussy. Mays si tu le recuits à 

l’aisse, il se rend fort roide, estant bien mouillé. Il en

fault passer par une manche de chemise pour le plus

subtil affin

d’en mectre premierement sur la piece à mouler.

On faict une souldure avecq de l’argent vif,

Mays qui

est blanche, mays elle est brusque. Fais que ton chassis

joigne bien &amp; qu’on ne voye point le jour entre les joints.

Les Allemands jectent fort tenvre leurs plombs

pource qu’il

semble qu’ilz viennent mieulx que fort espés, mays affin qu’ilz ne

soient trop plians, estant si deliés, ilz meslent un peu

d’estaim

parmy ledict plomb, qui aultrement se plieroit comme

cire.

Le plomb le plus noir, se disent aulcuns, est le meilleur

&amp;

le plus doulx &amp; qui coule mieulx. Tu cognoistras sa bonté

en

le frottant avecq le doigt, lequel il te rendra

incontinent fort noir.

L’alliage bon pour couler de plomb &amp; d’estain est

sur une lb de

plomb, une lb &amp; demye d’estaim,

Aultr affin que l’estain excede plus

d’une partye. C’est souldure qui coule bien &amp; bonne

à gecter, mays elle

est brusque.

Pour faire couler bien le plomb,

on mect un peu d’argent vif dedans.

Frotte l’os de seiche sur une table

bien unie pour l’aplanir &amp; l’un contre

l’aultre &amp; traverse les deus os avecq

des chevilles pour remarquer la place.

L’os de seiche

moule mieulx

le plomb que chose

qui soit. Mays

essaye s’il le fault

recuire. Il fault

mouler derriere

l’os &amp; du costé d’iceluy

Car la moelle y

est plus delicate.

La moelle de l’os

vers la queue est

plus delicate &amp; n’ha

pas tant de rayeures

&amp; moule plus net.

La coquille qui

tient la moelle, estant

calcinée, est bonne

pour faire sable.

Quand tu gectes du

plomb, il le fault gecter

gecter fort net assés chault

&amp; non pas à coup, &amp;

branler un peu le

chassis &amp; gecter à deux

ou trois fois. Toutesfois

s’il est trop chault

gecté, il s’esleve &amp;

boursoufle. Quand

il est fort chault,

il vient bleu, laisse

luy doncq passer

ceste couleur deva &amp;

reposer un peu

devant que gecter.

Aulcuns, comme les

imprimeurs, meslent

de la limaille de fer

ou d’espingle parmy

le plomb Mays pour

le rendre dur. Mays

cela le rend brusc,

&amp; ne se romp soubs

le marteau.

Ayes une gratte

broisse pour nettoyer

tes moules.