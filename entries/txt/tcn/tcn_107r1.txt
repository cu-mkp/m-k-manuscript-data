

Pour prendre lezards

et serpents

Prens une verge et attache au bout un filet qui
aye ung <-noeud-> <-oeillet->
oeillet

courant au bout. Et estant deulx ou trois pour amuser en

siflant le lezard, aproche luy du col l’oeillet, et
co{mm}e il [<-l->]aura

la teste dedans, tire. Le lezard est plus fascheux a
prendre à la main

que le serpend, & mort sans laisser & sarre
co{mm}e une tenaille.

Les serpents se peuvent prendre avecq la
main, pourveu qu’elle

soit couverte d’un gros drap de laine, car les dents du
serpent

demeurent dans le drap & ne le peuvent transpercer
co{mm}e ilz feroient

bien un linge. Les dangereulx se cognoissent aulx yeulx bleus
&

<-asses-> aseures azures. Il[z] ne mordent gueres
dans l’eau, ce qu’experimentent

les preneurs d’escrevisses.

La mixtion du sable est de deulx parties de plastre

pulverisé & recuit, co{mm}e dict est, & d’une
partie de tuile rougie

<-et p-> <-pre-> a bon foeu aprés la premiere
cuicte & puys subtillem{ent} pulverisées,

et de alum de plume, la moictié de la brique,
sçavoir deulx

pleins creusets de plastre, un de brique
& un demy d’alum de plume.

L’alum de plume n’y peult estre trop, car <-s-> c’est luy
qui donne

liaison au sable, et pource qu’il ne se brusle point, il faict

que le sable soubstient le foeu sans se fendre & crever.
Aultre{ment},

sans luy, le sable ne soubstiendroict poinct. Ce sable ainsy
composé

est propre pour tous metaulx, mays si tu le veulx employer

pour l’or, il y fault plus d’alum de plume
<-&-> que la composition

susdicte, et y mesler du crocum ferri. Car c’est cestuy
là qui

attire l’or.

Il fault que tout sable de quoy tu veulx bien gecter
soubstienne

bien le foeu, c’est à scavoir qu’il soubstienne <-abon->
<-c-> une grande

ignition sans se gaster.

L’alum de plume est malaisé à piler, et ne passe poinct
par

le tamis. Par ainsy il le fault subtilier sur le
mabre.

Et celuy, blanc <-que v-> en pouldre, que vendent les
apotiquaires

est bon. Il se subtilie mieulx <-su-> dans le
mortier en pilant &

trainant le pinon, ainsy tu le rendras fort subtil.

Le crocum ferry doibt estre embrasé dans la
fournaise

des verriers quattre jours.






Les moules ne servent qu’une foys pource qu’es choses

delicates, co{mm}e l’absinthe & aultres, ilz les
fault rompre,

mays plustost il les fault [<-les->] bien tremper en
eau,

dans laquelle les choses deulx foys recuites se dissolvent

aysem{ent}. Aultrem{ent} tu ne

pourroys <-f-> pas aysem{ent} despouiller

ton ouvrage sans danger de le gaster.

    


 Le bon alum de plume est blanc et a lustre comme
de soye <-c->

blanche. Il est en longues pieces comme le doigt
& fort frangible &

lanugineulx comme duvet. Celuy qui est en pierre est plus
dur & moings bon.

<-Il-> Le meilleur de la qualité susdicte s’aporte en
France du costé de

Rouan. L’alum de plume pour n{ost}re sable se
pile dans un

mortier puys se subtilie dadvantage sur le
mabre, d’aulta{n}t

qu’il ne fault penser de le subtilier par le tamis, car il est
si

gras & lanugineulx qu’il n’y passeroit pas. C’est luy, par ses

petits filaments mollets <-qui-> & tres subtils, qui donne
liaison au

sable, d’une façon bien plus excellente que la tondure parmy

la terre bourre des fondeurs de grands ouvraiges, car
ceste

tondure & bourre se brusle et l’alum de plume
<-ne-> resiste au foeu.

Pour entourner les moules quand tu <-em-> jectes
dessus les choses à

mouler ton sable liquide, fais <-ton-> un cercle & entour de
terre grasse

fort battue.

Archanum omnibus fere reconditum est in re fusoria,

<-ut->v{idelicet} res exprimenda formis, sive herba sit sive
animal

ut lucerta, <-in-> <-af-> <-inting->
inmergatur primum in vini spiritum

aprime rectificatum, deinde pulvere composito aspergatur

sive illinatur (si pulvis in formam pultis
redactus sit, ut

assolet[)].

Quand tu veulx mouler creux, il fault que le noyau soict

de mesme matiere. Et si le serpent ou animal est recourbé

ou replié, il fault fayre le noyau de plusieurs pieces.

Essaye si le vinaigre distillé sera propre

pour manger & dissouldre ce qui sera dans l’animal

moulé creux.



Si tu cognois que

ton plastre ne

soict pas parfaictem{ent}

fort pour soubstenir

le foeu sans se

fendre, ne soicts

pas si curieulx

observateur de la

mixtion icy mise

que quelque foys

vous n’y <-mecties->

diminués la

quantité d’alum

de plume <-l->de quelque

peu, car il

amollist les

moules par sa
doulceur. Est{a}nt

recuit, ne le pulverise

pas en ceste ocasion

si subtil co{mm}e dict est,

mays laisse le

co{mm}e les apotiquaires

l’ont subtilié, car

il n’empesche point

la netteté du gect

& donne plus de

liaison. Quand

le <-sable-> moule <-esta{n}t->,

ayant faict prise,

retient la couleur

de brique et est
rouget, il en est plus

ferme.






Pour tenir les noyaulx, aulcuns employent du fil du
propre

metal dont ils gectent, pource qu’il se reduict <-avec->
& fond avecq

son semblable, mays pource que en fondant ou plyant le

noyau varie, les aultres trouvent mieulx de se<-r-> servir
de

fil de fer esguisé par les bouts, pource qu’il tient
plus ferme,

& ayant les bouts subtils, ne paroist non plus qu’une pointe

d’aiguille. Et on le peult dorer ou argenter plustost que
le

mectre en oeuvre. S’il faict trou, on le recouvre avecq un petit
ciseau.

L’eau de vye empesche que le sable ne soufle point & ne
faict

point aulx borts du moule de petits trous si la chose à
mouler

en est bien mouillée. Les trous & vesies & souflements ne se
font

poinct à l’endroict du moule, qui est espés, mays aulx borts,
qui

sont plus deliés.

On gecte d’argent commun de quoy les orfevres
vulgairem{ent}

travaillent, qui est allié <-Et qua-> mediocrem{ent}. Et
quand

on gecteroit de souldure, il courroit encores mieulx.

Le spat est une pierre blanchastre qui se
trouve en

Allemaigne, & principallem{ent} a
Auguste, de quoy on se sert pour

le plus excellent sable qui se puisse trouver pour plomb,

estain, cuivre, argent & or. Et tant
plus il sert, tant plus

il est meilleur. Il est propre pour gecter en chassis choses

plattes. Pour choses rondes, il n’est pas si duisant ne

si tenant au feu que le susdict composé de plastre.

Les retailleures de <-cui-> gros cuir gras sont
<-p->bons à gecter

dans le cuivre et latton fondu, car il le nettoye & luy
oste

toute sa crasse.



