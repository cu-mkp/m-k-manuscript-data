Jaspe contrefaict

        

Le verre tanvre, pour cest effect, est fort beau.

    

Ayes de la corne dequoy on faict les lanternes bien deliée

&amp; dessoubs

fais la figure de ton jaspe, de cornalines &amp; aultres

pierres,

qui sera ouvrage plus propre que dessus le verre qui est trop

luisant.

Et la corne represente un lustre &amp; polyment gras

comme le jaspe.

Tu sçais, comme avecq la raclure de ladicte corne,

les roses se peuvent

imiter. Les corne couleurs pour ce jaspe veulent avoyr

fonds avecq

la tourmentine claire ou vernis d’aspic. Et

les couleurs mattes en corps

n’i sont pas si propres, combien qu’elle soiect fort belles.

Il fault

huiler d’huile d’aspic le revers non

painct.

Tu en peulx incruster

des licts &amp; y peulx,

sur les joinctures,

jecter de la limaille

de talc ou d’espingle

sur le ciment

frais desdictes joinctures. Il les

fault joindre

avecq de la gomme

armoniac

destrempée en

vinaigre. Pour

mieulx contrefaire

jaspe grumeleux,

aplique des laines

a gros poil tainctes

de diverses couleurs

&amp; entresmeslées.

Aprés que tu as

couché toutes les

couleurs, esgratigne

sur icelles des

lignes obliques,

puys couche

de l’or &amp; argent

en foeille.

Si tu couches

sur la corne

des couleurs de tourmentine,

donnes y un

fonds d’argent

ou de foeille

d’estaing. Tu peulx

aussy limer

de la corne &amp; la

mesler avecq colle

forte, &amp; la coucher

sur les joinctures

de la piece de

corne, puys l’unir

avecq le rabot.