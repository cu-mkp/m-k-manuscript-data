Pour dorer d’or couleur et d’or bel

Comme tu as doré coloré, faict ton estampe ou
d’estain comme dict

est ou de fer d’est ou de cuivre. Il ne t’y
fault poinct mectre de

couche de colle comme sur le bois, mays seulement ayes
de

l’huile gras, qui se faict en sept ou huict jours
au soleil avecq

de l’huile de noix et du blanc de plomb &amp;
avecq, la remuant

souvent, ou la faire cuire sur le foeu, qui aura haste. Puys,

avecq l’huile ainsi gras, broye un peu de blanc de plomb,
de

    massicot &amp; de mine de plomb  à
discretion, aultant d’un

que d’un aultre. Le minium donne couleur à l’or. Aprés,
avecq

cela, vous en faictes couche sur vostre stampe uniment,
gardant

de ne remplir pas les concavités. Et comme il sera quasi sec,

poses la foeille d’or dessus avecq du cotton. Cet
or tiendra

à la pluye sur les maysons &amp; ailleurs. Et si tu auras
doré

d’or bel, colore le avecq fumée de perdrix ou de
drap rouge

ou jaulne &amp; il sera beau comme l’or fin. Tu peulx garnir
bahus,

mirouers, pantes &amp; quenoilles de lict de velours ou
satin de couleur,

puys y apliquer les stampes dorées dessus avecq colle forte.