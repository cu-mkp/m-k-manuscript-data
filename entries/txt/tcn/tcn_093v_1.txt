Visaige à destrempe

Pource que les couleurs à destrempe sont

promptement seiches

&amp; qu’on n’auroict pas loisir de parachever les ombres &amp;

touches qui sont au visaige, on mouille le derriere du

visaige qui est sur toile avecq une esponge mouillée.

Puys,

avecq un petit pinceau, on faict les ombres, qui ne se

deffont

point. Aprés on pose la carnation, qui n’empesche point que les

ombres desja faicts ne paroissent. Et encores d’une carnation

plus vive on touche les endroits plus relevés. Et avecq une

aultre pinceau, en hachant, on refaict les ombres.

Les trais

d’ombre ne se deffont point pource qu’ilz sont de bistre, qui

tasche

la toile comme la rouille. Ledict bistre

est bon avec pour faire les

ombres à destrempe mesle, car à huile il n’a

point de corps &amp; ne seicheroit

qu’à grand peyne. On mesle parmy lesdict bistre, pour umbre, de

l’ocre

de ru &amp; un un peu de vert de

vessie. Le meilleur bistre est

celuy gras &amp; luisant des cheminées des grandes cuisines.

Il est

difficille à broyer &amp; crie sur le mabre.