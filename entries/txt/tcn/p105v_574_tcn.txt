
Prendre rossignolsVoy le 15 fœillet


cy aprés

Pour les attraper, il fault observer leur naturel, la viande


qu'ilz aiment le plus & le temps de leur volupté. Le
rossignol,


aultant qu'il chante, mainctient un quartier pour luy tout seul.


Aproche doncq faisant semblant de chercher en terre quelque


chose. Et ayant des vers qui viennent dans les vielles
farines


ou dessoubs les mects à pestrir ou aulx moulins, dont il
est fort


friand, mects en sur ton chapeau quelqu'un attaché avecq un
espingle


ou aultrem{ent}, affin qu'il se remue. Et à cinq ou six
pas de la haye


où il chante, fais un trou en terre & y mects des vers et
ton engin


de petits bastons en croix. Il luy tardera que tu ne sois hors de
là


pour aller voir ce que tu auras faict, et voya{n}t des
vers il entrera.



Aulcuns les


vendent sur


l'abre.

Le soir et le


matin à la fraischeur,


vers les fontaines


& lieulx ombrageulx,


est plus propre


pour les prendre.

