



Tortues

Celles d’eau sont plus belles & aisées à
mouler, <-que celles->

estant plus plattes & ayant la teste & queue plus longues

<-q-> et les pattes plus droictes & mieulx en despouille que
celles

de garrigue, qui sont maigres, ridées & fort
enfoncées

dans leurs coquille. Qui ont aussy le dessus de la

coquille plus rond & touteffois plus estroit <-v-> par les
bords

que vers le milieu, qui est cause que<-l-> leur coquille de
dessus

ne se peult pas bonnem{ent} mouler en une piece,
co{mm}e celles d’eau.


        
Quand elles
        
sont mieulx
        
mortifiées &
        
reposées deulx
        
ou trois jours,
        
elles se plient
        
et manient
        
mieulx.






<-Doncq-> Par ainsy, tu mouleras leur coquille de dessus

de deulx pieces, celles de bas de deulx ou trois ou quattre,

selon l’exigence. Mays, note que si tu veulx despouiller ta

tortue du moule sans la brusler, qu’il la fault
ainsy

mouler de plusieurs pieces. Mays, si tu la veulx faire <-p->

brusler dedans, tu pourras mouler la coquille de dessus

d’une seule piece. Doncques pour mectre la main à l’oeuvre,

aprés que tu l’auras faicte entierem{ent} mourir dans le
vinaigre

& urine co{mm}e dict est, laisse la bien seicher. Et
la nettoye

bien avecq tes sayes. Aprés, <-pas-> ayes ta platine
d’ardille

et la pose dessus et acache la un peu, affin que la coquille

de dessoubs s’i encoche, luy ayant neantmoins faict plus tost le

plant de la teste avec une poincte fortete, co{mm}e
des aultres animaulx,

la luy faisant tenir haulte par le moyen de <-un-> quelque
peu

d’ardille fresche que tu adapteras par dessoubs. Estire
ladicte

teste & pattes avecq tes petites pinsettes. La teste
disposée, pose

dextrement <-d-> un grain de mil jaulne dans
chascun oeil avecq les

pinsettes, pource que aussytost qu’elles sont mortes les yeulx
sont

crevés et purulents. Aultant en peulx tu faire à tous aultres

animalets avecq de la graine de grand passevelours, du
petit, et la

graine de chou navette, &. Ce faict, tu disposeras
les pates, les

asseurant avecq des poinctes de fer et puys, avecq de
l’ardille

bouche tout le vuyde d’aultour la tortue, c’est à sçavoir ce
qui est

entre les deulx coquilles, affin que le sable y entrant n’empesche

de despouiller. Et pource que les pattes doibvent estre plus

basses que la coquille <-s-> d<-e->u <-de-> ventre,
fais une petite fossette

dans la platine d’ardille pour les y adapter. Ta
tortue












yeulx

d’animaulx

de mon

invention











estant ainsy disposée & bien nettoyée avecq les
broisses,

pose <-la-> le cercle d’ardille aultour de la
platene. Puys, avecq

une liste d’ardille posée sur le milieu d<-e->u
<-la-> dos de la tortue, co{mm}e

tu vois, & à l’endroit du plus large, divise ton moule.
Consequem{ent},

huile avecq ton pinceau, dedié à cela, la moictié de la
coquille

que tu veulx mouler. Destrempe en eau chaulde, en sorte
que

sans te brusler tu y puisses tenir le doigt sans te
brusler,

ton sable un peu <-p-> espés. Et plustost <-f-> que le
gecter, frotte la

coquille d’eau de vye. Et aprés, gecte ton sable & luy
laisse

faire prise et note que toute chose qui ha coquille ou qui

est dure et ne preste poinct, co{mm}e les serpents
& laisards, veult

estre huilée pour despouiller. Les choses qui prestent n’en

ont point de besoing. L’eau chaulde faict que le sable
destrempé

<-en eau-> s’assoit mieulx sur l’huile, qui
aultrem{ent} refuseroit.







Ta moictié de tortue estant ainsy <-desp-> moulée,
separe la avecq

son demy mole de sa platine d’ardille, que tu
mectras à part

pour luy retourner quand il sera besoing. Aprés, nettoye ton

demy moule, & l’unys & aplanis, co{mm}e les
aultres. Mays pource q{ue}

il se trouvera qu’à cause d<-u->e l’entredeux d’ardille,
le demy

moule comprendra plus que la moictié de la tortue, couppe
&

retranche uniment ce qui excedera, & nettoye bien tout avecq

les broisses. Puys, fais par le dessus du bort du
moule,

du costé qu’il est coupé & my party, deulx coches, co{mm}e
aulx

aultres molles et retourne ta tortue sur sa
platine co{mm}e elle

estoict & luy asseure les deulx pattes qui ne sont pas moulées

avecq des poinctes de fil de fer. Et bouche tout aultour
ce qui

est de vuide, jusques au bord de la coquille haulte avecq de

l’ardille. Aprés, pose le cercle aultour et mects un
entredeulx

d’ardille sur le premier moule, un peu par dessus les
coches.

Et ayant huilé le <-d->premier demy molle &
ses coches et la

coquille de la tortue, & l’ayant aussy arrosée d’eau de
vye,

chaufe ton eau, destrempe ton sable avecq un peu d’eau de
sel

armoniac & ladicte eau chaulde, & gecte. Ayant faict
prise,

aproprie les costés de ces deulx molles uniment & à
chasque

costé asseure leur joincture, qui ne se cognoist que bien peu,
avecq

deulx crampons, affin qu’en descouvrant aprés le dessoubs
de

la tortue, ilz ne se deffacent point. Aprés, descouvre le
costé

du ventre & de la gorge, en la fasson que tu descouvres une

escrevisse, qui est la plus difficile à mouler des
bestions

qui se moulent à deulx moictiés.



    






Tu pourrois bien

mouler la tortue

d’une piece de chasque

costé, mays il la

fauldroit brusler.

Et aprés, pour

faire le creulx,

le moule recuit ne

se peult gueres bien

huiler à cause qu’il

boit l’huile.







+

S’il y a du crocum

dans le sable, les

joinctures des

molles ne se

cognoissent presque

point.



Tourne au second foeillet.




