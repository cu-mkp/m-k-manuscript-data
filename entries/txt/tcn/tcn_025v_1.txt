Canonier

Au canon il y ha trois borlets: celuy de la culasse, celuy du

milieu,

celuy de la bouche. Quand les fondeurs veulent pratiquer

sur

leur besoigne ou rendre le canon ou aultre piece plus legere

&amp; plus aisée à charrier il la font despuys le borlet de

la culasse

jusques au borlet du milieu de la grosseur &amp; proportion des

balles, comme dessus est dict. Mays despuys le borlet du

milieu

jusques au borlet de la bouche &amp; ilz l’amoindrissent

d’une

ligne ou plus ou moings de chasque costé, prenant

tousjours

leurs mesures avecq le compas despuys la ligne

droicte qu’ilz font

au milieu du modelle en papier ou aultrement.

Et ceste diminution

importe de sept ou huict quintalz de diminution &amp;

allegement pois,

et pour cela la piece n’en est pas moings seure. Cela se

pratique aulx grands pieces mays aulx gr petites pieces

despuys moindres que la moyene il fault observer

la proportion cy devant

dicte &amp; mener d’une ligne continuée la piece d’un bout à

l’aultre.

Les tourillons sont communement à un pied

du borlet du milieu

despuys tirant au bord de la culasse. Mays pource que

aulcuns canoniers ayment mieulx une piece qui poise sur

le

devant pource que elle est plus aisée à braquer, pour ce faire

il ne fault qu’aprocher les tourillons plus prés de la culasse

&amp; les esloigner du bord du milieu. Comme au contraire, si

tu las

veulx rendre plus pesante sur le derriere, tu aprocheras les

tourillons

du milieu de la piece ou les mettras par dessus tirant à la

bouche.

Quand tu fores ta piece, tu fais une boicte de fonte canelée

comme une quenoille de lict, &amp; fault qu’il y aye seze

caneleures

ou encocheures dans lesquelles tu encocheras seze costeaulx

bien

unis avec affin que tous ensemble trenchent &amp; raclent de

mesme

sorte. Pource que, que quelqu’uns ne tranchoient &amp; racloient

point,

il se feroict des chambres &amp; des ondes dans le canon qui le

feroict estre costier &amp; y auroict dangier que la piece ne se

coupast par le milieu. Pour eviter cela il fault que, despuys

la culasse jusques à la bouche, le foret passe uniment &amp;

que

l’ouverture de la piece soict despuys un bout jusques à l’aultre

uniment forée, pource que ainsy la pouldre s’en va tout à un

coup avecq plus de force. Au contraire, estant retenue, elle

faict

costier &amp; faict rompre la piece.