Horlogeurs

Pour departir à proportion les dents de leurs roues, ils

n’usent

point de compas, car il n’y en a point de si subtil qui peult

compasser

si petites distances comme celles des petites roues.

Mays il font une

platteforme (qu’ils appellent) de

letton fais distribuée en plusieurs

cercles &amp; chasque cercle est divisé den esgalles distances

marquées

d’un point, et chasque cercle en a certain nombre, comme l’un

30,

l’aultre 36, l’aultre 40, &amp;c. Puys, sur le centre percé

de la

platteforme, ilz y posent la petite roue, et sur le centre de

la roue, une ligne platte ou halidade, laquelle se dirige au cercle

du nombre que tu veulx marquer sur ta roue. Puys, avecq une

pointe, ilz marquent une ligne sur la roue. Puys remuent

l’halidade

sur le point suivant, &amp; trassent ainsy en continuant. Et pour

noter les points sur les cercles de leur platteforme, ilz divisent

le cercle en trois, &amp;, puys divisent ceste troisiesme partie

en

tant de distances qu’il est necessaires en esgard à la totale

division du cercle, &amp; font en ceste sorte leur division &amp;

departement

des dents aussy

subtile qu’il leur

plaist.