Plastre seul

Le plastre recuit en pierre craint se deffaict en

l’eau, mays

celuy qui est recuit &amp; pulverisé premierement

et puys recuit ne la

craint point. Ains s’y endurcist s’il est bon, comme celuy

de Parys &amp;

d’Espaigne qui est dur en pierre comme

est celuy qui croist en terre

maigre &amp; seche et qui semble au sel blanc. Les

Allemands en font

des statues aulx fontaines qui ne se gastent point,

mesmement estant

vernissées ains il s’endurcist en l’eau. Quand il est seul

&amp; point

meslé, il ha bien plustost faict prise qu’aultrement. Il

fault huiler

fort legerement tes formes, soient de metal ou

pierre, aultrement il ne

despouilleroit point. Et touteffois que tu huiles, il fault le

destremper

avecq eau chaulde. Et quand il aura faict prise &amp; sera

bien

refroidy, il le fault tremper dans l’eau quelque fois froide,

mays

s’il refuse de s’ouvrir, en eau chaulde &amp; quelque fois en

eau bouillante.

Quelque fois il

fault mesme faire

bouillir le moule

dans l’eau chaulde,

comme quand tu as

moulé quelque cire

que tu craignes n’estre

pas bien en despouille.

L’eau froide faict

retirer l’huile à la

superficie du plastre

qui l’ha succée, &amp; ainsy

il se despouille.