


[<-graver->] sur l’argent & cuivre avecq l’eau fort.
Avecq icelle

aussy, on prend le cave d’un relief & puys on gecte dans ce

cave du sable destrempé qui represente derechef le relief

fort nettem{ent}. Et puys tu peulx sur iceluy gecter le
cave

d’iceluy en cuivre, or et argent, et fayre des
cachets de

grande singularité.

Cachets





Gect en cire pour representer

l’animal qu’on n’a point

P{rens} cire blanche, qui est plus propre pour cest
oeuvre que

nul aultre à cause qu’elle est plus ferme & ne laisse pas

tant de crasse, aultant que tu en auras besoing pour

mouler l’animal que tu proposes & non plus, et la

moictié aultant de charbon pilé &
subtillem{ent} passé par

un linge ou manche. Le charbon donne
couleur et corps à la cire,

qui aultrement seroit transparente, & ne se verroit

pas si bien le traict. Mects doncq ta cire à fondre

à foeu de charbons. Et co{mm}e elle sera bien fondue
& bien liquide,

ayes, pour une pleine escuelle à oreille de cire
fondue,

du soufre <-la-> aultant qu’une grosse
noix. Pulverise le,

fais le fondre sur foeu lent, & co{mm}e il sera fondu ne
le

laisse pas sur le foeu, car il viendroit trop dur, mays
retire

le & le mouve tousjours avecq un petit baston, & laisse
passer

son ebullition, & co{mm}e il sera liquide co{mm}e
eau gecte le dans

la cire, que tu auras ostée de dessus le foeu. Et mesle
&

remue tousjours l’un & l’aultre, affin qu’ilz se meslent bien.

Aprés mesles y en remuant tousjours & à plusieurs foys

le charbon susdict pulverisé [<-à plusieurs
foys->]. Et co{mm}e il

sera bien incorporé, advise si ta cire a passé sa grande

chaleur, ce que tu cognoistras quand elle ne fume plus,
quand

elle faict de grands traicts <-se->
<-re->tirants aulx borts, & non meus,

& pres <-de-> l’un de l’aultre. Car si tu gectois trop
chault, tu ne

pourrois separer ta cire du moule, & prendroit au
gect.

Co{mm}e elle est en ce bon estat, remue la
d’u{n} petit baston, affin

que le charbon pulverisé soict partout & non posé au

fonds. Et en ceste sorte gecte dans ton moule petit à
petit,

& non à coup, pource que la cire par son onctuosité ne
coule



Ceste cire noire

soufrée est pour

esbaucher des

figures rondes,

qui ne sont poinct

en despouille,

et qu’il fault

brusler dans le

moule à noyau,

plustost que l’ouvrir

<-po-> co{mm}e celles qui

ont quelque

advancement ou

enlassem{ent} de bras

& jambes. Et lors

ceste cire, par le

moyen du soufre,

se font avecq

fort peu de chaleur

et sort sans

laisser aulcune

crasse. Si par

cas fortuit le

charbon pilé y

demeure en cendre,

en ouvrant le

moule & soufla{n}t

dedans il demeure

net.



Pour fayre

serpents de cire

ou aultre chose

pour apliquer

sur un cierge, il

les fault gecter de cire à esbaucher de toutes couleurs.





pas co{mm}e aultre chose, & pour ceste ocasion tu peulx
gecter à deulx

ou trois fois jusques à ce que ton moule soict plain. Or
quand

au moule qui est de plastre blanc pulverisé & recuit
co{mm}e pour

le sable des præcedents, tu le doibs avoyr faict de
longue

main, car il sert plusieurs foys. Mays plustost que t’en
servir,

fais le tremper une bonne heure dans l’eau
froide, & pour le
    
moings aultant dans l’eau si
chaulde qu’au commancem{ent}, tu n’y puisses

tenir le doigt. Et <-q-> advise qu’il
ne s’emboive <-b-> plus, <-ainsi-> ains

qu’il se demonstre bien mouillé partout sans que l’eau
s’emboive

dans luy. Et le sortant clos de l’eau chaulde, gecte ta
cire

en tel estat de chaleur que dict a esté. Et volontiers le

premier ne second gect ne vient gueres bien jusques à ce

que le moule soict imbu. Laisse le refroidir plustost que

l’ouvrir, affin que la chose gectée ne se rompe. Tu cognoistras

que le gect est bon quand la cire renversée par dehors le

moule est tanvre et unie. Souvienne toy de faire force

gects tout le long du moule, affin que la cire coure
mieulx

ainsy.

Fais le premier


 gect large deulx fois plus qu’aulx aultres

moules. Et si au premier gect ton ouvrage soufle et ne

vient pas bien net <-[illegible]->, c’est tout un, car il faut que tu
faces

estat que les trois ou quattre premiers ne sont volontiers

pas bons. Au premier tu cognois s’il y a quelques barbes

qui gardent de bien despouiller, et tu les ostes si d’elle
mesmes elles

ne s’ostent aulx deulx ou trois premiers gects. Et tant plus tu
gecteras,

tant plus tu feras net, et ton moule te servira plus de cent
fois

s’il est bien gouverné. Mays il est bon de le tremper une
nuict ou

un jour plustost qu’i gecter, affin qu’il soict bien
imbu. Le mesme

se doibt faire pour les fruicts de sucre. Ceste cire est
fort

doulce & amiable & pliante co{mm}e cuivre, et si
est forte à cause du

soufre qui la rend beaucoup plustost fondante que l’aultre,
ainsy

que tu en peulx faire preuve sur une ardoise chaulde. Et
le soufre

que tu y auras mis se trouvera, à la seconde foys que tu la
fondras,

craqués au fonds. Ayant ainsy passé par la cire, il ne
s’enflamme

poinct à la chandelle. Et à ceste ocasion <-que->, je
croy quil gecteroit fort

net en medailles. On se sert de la mesme cire au lieu de
vernis pour graver



Quand ton

animal est

gecté, coupe

avecq un tra{n}che

plume chault

les baves &

choses superflues.

Et si tu le

veulx replier

& entourner

sur quelque

baston ou

cierge

mects le a

ramollir

<-sur-> dans

l’eau

chaulde

et luy tient en l’entourna{n}t.





Abas l’eminence

des gects affin

quilz soient

unis & que

la cire aye

plus de l’argent

pour courre

tout à un coup

sans tournoyer

par le reply

du serpent.


    
        X
    


