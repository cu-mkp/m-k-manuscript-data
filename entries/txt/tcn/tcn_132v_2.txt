Crocum ferri

L’ayant dpassé par le vinaigre &amp; rougi au

foeu, je

l’ay faict broyer subtillement sur le porphire, jusques

à ce

qu’il ne se cognoissoit sur l’ongle aulcune asperité.

Puys

je l’ay destrempé en fort bon vinaigre, &amp;

la’y ay laissé

deulx ou trois jours, le brouillant plusieurs

foys chasque 

jour. Enfin je l’ay faict bouillir, &amp; faict rougir

dans

pot &amp; crocum tout ensemble dans le four

à vent. Il est

revenu en masse toute oeillettée, mays qui se pulverisoit

fort subtillement entre les doigts. J’en ay

mis dans le

sable a la moictié aultant que d’alum de

plume. J’ay

destrempé fort cler le sable &amp; en ay moulé une fort

petite lesarde qui s’est moulée fort net &amp;

delicatement &amp; fort

subtillement. Le crocum ferri ne

rend point le moule plus

dur, mays il l’affermist. Et quand ton moule est douls

&amp; gras en le grattant de l’ongle, c’est signe que

le crocum

est bon, bien subtil &amp; bien præparé. La quantité ne peult

gaster le moule, pource que c’est l’amy de l’or. Et croy

que

l’argent y viendroit bien. Et que le moule par son

moyen

ne se fend poinct. Fais le de limaille

d’aiguilles.

        

J’ay essayé que les

        

moules où il est meslé

        

ne se fendent poinct au recuire,

        

&amp; par ainsy ne font point de baves.

    

        

Il se faict mieulx

        

avecq vinaigre

            

distillé.

    

On en peult bien

mectre parmy les

moules où tu veulx

gecter argent, car

il affermist les

moules et tu le trouveras

en grattant un peu

plus rude que l’aultre

où il n’y en ha poinct.

Il faict mouler fort net.

Cestuy cy est propre

pour tous moules

&amp; les garde de

rompre &amp; crever au

foeu. Et pour

medailles plattes

il soubstient

plusieurs gects.

Celuy de limaille

d’acier &amp; d’aiguilles

est plus rouge &amp;

meilleur.