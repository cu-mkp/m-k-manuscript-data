




qui est different de celuy des imprimeurs, Il fault faire
long

temps bouillir de l’huile de noix ou, pour mieulx,
de l’huile de

lin. & ayant long temps bouilly, tu y
mectras des aulx &

des croustes de pain pour les desgraisser, & laisseras
encores

fort bouillir, puys enfin y mectras une partye du noir

de lampe que tu auras broyé avecq de l’huile
auparava{n}t

sur le marbre. Et enfin le mesleras tout,
ta{n}t & jusques à
ce

que tu voyes que la planche imprime bien. <-Laquelle->
Et

co{mm}e tu y auras couché l’ancre, essuye bien les
planches avecq

la superficie d’une foeille de papier blanc. & fais
ainsy

jusques à ce que le papier se monstre net, puys
imprime.

Si tu essuyois les planches avecq un linge, il
osteroit l’ancre.

L’huile de lin s’espessist en bouillant & vient
co{mm}e un vernis, & est

dangereulx de s’enflammer. Partant, quand tu le feras bouillir,
fais

que ce soit en lieu descouvert ou en lieu où la flamme
ne puisse

porter domaige. Aulcuns font brusler du tartre jusques à
ce

qu’il soict noir, & le broyent avecq de l’huile de lin
non bouilly

ou huile de noix, que d’aultres trouvent meilleur. Ce
noir est

beau, mays celuy de fumée de lampe est plus noir. Quand

tu veulx imprimer <-fr->, prens avecq le bout du
doigt dudict noir

mediocrem{ent} espés, toute la planche
premierem{ent} nettoyée en lessive

co{mm}e dict, puys avecq la superficie d’un papier
blanc frotte la

jusques à ce que le papier demeure blanc. & ne la
touches pas

de la main nue <-pourceq-> mays un
papier apliqué par dessus.

& ayant nettoyé parfaictem{ent} la <-mi->
planche, frotte encores d’un papier,

redouble les bords & costés. Aprés, ayes une petite table
unye

& sur icelle une piece de feultre, puys quelques
foeilles de papier

& enfin celle que tu veulx imprimer, qui soit humectée entre deulx

servietes mouillées. Et sur ceste foeille, mects ta
planche, puys

d’aultre papier & enfin ung aultre
foeultre. Puys, passe entre

les rolleaulx. Et tu peulx imprimer une douzaine de pieces

de suicte en chargeant tousjours la planche d’ancre
& la nettoya{n}t,

co{mm}e tu as faict. Mays si tu desistes d’imprimer, le reste
de

l’ancre se sechera dans les traicts de la planche.
Ainsy, il te

la fauldra faire bouillir en lessive ou urine,
co{mm}e est jà dict,

pour la nettoyer. Les rouleaux ne doibvent pas estre trop
lasches.

