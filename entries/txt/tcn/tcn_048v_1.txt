Extraction de regulus

℞ une lb d’antimoyne, demy
lb savon noer et demy lb

de tartre de Montpellier. Le tout pulverisé, fault
faire

bouillir dans un pot de terre verny à grand foeu en
remuant

le tout souvent avecq une broche de boys ou de
fer &amp; ledict

savon se consumera et bruslera, et le restant demeurera
comme rouge,

et fauldra que cella se diminue pour un tiers. Puys fault

gecter cella sur le carreau, et sera noirastre. Ce qu’il
fauldra

par quattre ou cinq foys fondre et verser sur le quarreau

en platte. Et lors aurés le regulus tiré de
l’antimoine.

Aultres pulverisent l’antimoine &amp; le meslent avecq
salpestre

&amp; tartre pulverisé, aultant d’un que d’aultre, &amp;
ayant faict rougir

un pot ou crusol en mectent un peu à chasque fois
&amp; se tournent

le dos de peur de la fumée. Et continuent ainsy jusques à ce
que

tout y soict mis. Et fortifient le foeu jusques à ce que tout soit

bien fondu &amp; le refondent plusieurs foys.