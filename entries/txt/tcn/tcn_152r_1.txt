Mouler un rat

La barbe de ses moustaches seroict malaisée à venir de gect;

tu les pourras doncq raire avecq du foeu comme dle

tyran de Syracuse,

&amp; aprés tu luy en pourras remectre d’arg de naturelles

argentées.

La queue est belle moulée pource qu’elle est faicte à petits

cercles

escaillés, presques comme celle d’un lesard, &amp;

afin que le poil

n’empesche de bien mouler, brusle au foeu d’une petite

chandelle.

Le reste du corps se doibt oindre avecq huile de

froment,

qui tiendra le poil roide &amp; couché, si bien que le sable ne

l’enlevera poinct en s’i embrouillant pour empescher de venir net.

L’huile de froment estant sec, ce qui sera bien tost, tu

pourras

passer un peigne fort delié sur le poil pour le diviser,

affin

qu’il se monstre au gect. Sur une petite souris, tu peulx

bien

mectre de l’huile commun pour baisser le poil. Et plustost

que mouler ses animaulx (excepté les serpents &amp;

lesards),

laisse les reposer demeurer morts un jour ou

deulx pour

les avoir plus maniables. Car ilz se tiennent roides aprés

leur mort, &amp; ne se peulvent bien acommoder à leur vray plant

qu’ilz ne soient un peu amollis. Touteffois si tu le moules

incontinent aprés qu’il est mort, ou luy donne son plant

plustost qu’il ne se roidisse, tu feras bien. Au Et pource

que

les yeulx se meurent tu y en si tu ne le moules

promptement, tu pourras

substituer dans les yeulx des moictiés de poix bien

ronds,

desnués de leur peau &amp; escorce. Aulcuns font muer

le

rat, aultres l’oignent d’huile d’olif, qui est

amiable, car

l’huile de froment est espés &amp; ha trop de corps.

C’est pourquoy

on n’en use gueres que pour donner quelque traict à un

pied de mouche ou soubs une aisle, pour les tenir

roydes.

Aultres couchent le poil avecq un jaune d’oeuf, qui

est bien

tost sec &amp; amiable. Plante le, plustost que l’huiler, sur

la

plaste de ardille, et leve luy la teste avecq une

pointe de

fer, &amp; asseure luy aussy les pieds avecq des

poinctes &amp; la

queue. Frotte le d’eau de vye estant sec de l’huile.

Puys

gecte ton sable, aprés descouvre le comme les aultres

animaulx,

&amp; fais le second gect. Il ne fault pas ouvrir le

moule qu’il ne soict recuit &amp; le rat bruslé.

+

Le rat, pource qu’il

est espés, vient

mieulx estant

creux, s’il est grand

rat. Une souris

se moule mieulx,

pource qu’elle ha

le poil plus court.

Il n’est pas possible

de bien mouler

ung animal qui

ha les os grandelets,

comme un oiseau

ou rat, sans ouvrir

le moule pour le

bien nettoyer, car

les os ne se

calcinent poinct.

Toute plume

&amp; tout poil

est malaisé

à mouler selon

le naturel.

Le beurre pour

oindre l’animal

à poil est meilleure

que l’huile de fromant,

pource qu’il est plus

amiable.

Si le rat est grand,

il est bon de luy oster

les entrailles ou

l’ayant moulé

le faire seicher

au four, pource que

la grand humidité

qu’il ha vient

à bouillir dans

le moule &amp; le

gaste &amp; faict

grumeleux.

Ne mects ton

moule au froid

qu’il ne soict bien refroidy lentement à sec.

Aultrement il emboit l’humidité, qui le

faict

rompre.