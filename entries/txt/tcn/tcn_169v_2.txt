Reduire une figure ronde

en cave

Il te la fault premierement mouler avecq du
plastre, comme dict

est cy devant, &amp; dans le plastre y gecter en cire, de
laquelle

il te viendra un relief que tu repareras bien net, et
l’ebsbaucheras

à ta fantasie. Et puys tu mouleras ce relief de cire encores

dans du plastre, ou pour mieulx avecq ton sable destrempé
#

comme pour noyau, &amp; dans yceluy gectes y du plomb, &amp;

d’iceluy tu auras un relief bien net, &amp; s’il ne l’est, repares

le sur le ciment ou aultrement, &amp; prens
garde qu’il soict tousjours bien en despouille.

Et cestuy cy te servira tousjours de modelle pour fayre

tant de caves qu’il te playra, en ceste sorte. Pose la moictié
de ta figure

de plomb, huilée &amp; mouillée d’eau de vye selon
que dessus, dans la plaste

d’ardile, puys moule ceste moictié avecq du plastre
blanc. Ayant faict prise

Aprés et ayant bien uny &amp; aplani le
plastre ayes ta cire noire meslée de soufre,
comme dict est, pource que

elle ne laisse rien dans le moule &amp; se fond plustost.
Trempe la

dans de l’urine chaulde, &amp; y estant assés ramollie,
fays en

empraincte sur la moictié de la figure de plomb, et
elle tu

auras le cave bien net. Adapte aprés le cave de cire en

forme quarrée comme il te playra avecq suffisante
espesseur,

&amp; la fais bien unie de touts costés, &amp; ainsy
aprés

moule ceste cire cavée &amp; empraincte d’une part &amp;
platte

&amp; unie de l’aultre, en la mesme façon que tu moules les

medailles plattes de cire ou aultre metal en
noyau.

Et le moule en noyau te rendra en argent ou tel

metal qu’il te playra la m une figure semblable

à la cire, c’est à dire platte &amp; unie d’un costé &amp; en
cave

de l’aultre. Et ayant nettoyé ce cave &amp; mis au
blanchement,

s’il est d’argent, tu y pourras mesler des ouvrages de
sucre,



#

ayant faict un trou dans la

plaste d’ardille

&amp; y ayant en

entassé la moyctié

de la figure

de cire un peu

huilée pour

mieulx la

retirer.



La cire transparente

n’est pas bonne, ains

celle qui ha corps,

pour bien fayre

emprainte.

    









Comme tu as

moulé avecq plastre

&amp; cire une

moictié, tu peulx

mouler l’aultre

de mesme.








de parfum &amp; semblable. Mays advise qu’il fault que

la cire noire dont tu moules soict dure affin que
brusquement &amp; du plus

à sec, elle se retire pour voir si elle est bien empraincte. Elle

se rend plus dure y adjoustant plus de soufre fondu dans
icelle

fondue &amp; un peu de rousine.