

Præparation du sable pour chassis

Aprés que ton sable <-de noyau dalu-> de gip de
lateribus & alume

jameni t’a servi en noyau,
rassemble les lopins des moules,

romps les sur une longue table avecq un gros billot
affin de

les bien pulverise<-s->r, et pour mieulx tamise le
subtilem{ent}. Mects les dans des pots au
four du tuilier

ou four à pain plusieurs fois lors qu’il est bien allumé, affin
qu’ilz

viennent bien rouges. Estant refroidis, repile les si besoing est,
et tamise. Aprés

mects le dans une vaisse ou semal ou vaisseau
net capable, et le

destrempe avecq eau claire, et le broye & remue avecq un
gros

baston, jusques à ce qu’il soict bien destrempé & lavé &
que les

ordures aillent sur la superficie de l’eau, & continue
de le remuer

ainsy, co{mm}e le gip mat qu’on præpare pour dorer
d’or bruny, cinq ou

six jours, jusques à ce qu’il ne soict
aulcunem{ent} grumeleux. <-#
nota-> Et à

chasque fois que tu le remueras, laisse le reposer & vuide

l’eau claire qui sera par dessus, par inclination ou avecq
une

escuelle ou esponge, et remets d’aultre eau
claire, & ainsy

lave & remue le jusques à ce qu’il soict bien subtil &
repurgé

de toute ordure. Nota # Aprés laisse
le un peu essorer et secher et en fais

des pelotes destrempées en eau de sel armoniac, et estant
ainsy

<-d-> dessechés <-l->, mects les à recuire à grand chaleur
dans un

four de reverberation où elles soient bien rouges, bon
espace

de temps. Estant recuites de ceste sorte, pulverise les &
essaye

en chassis de mouler quelque chose, ayant humecté ta

pouldre d’eau de sel armoniac. Et fays recuire & rougir

le chassis, & si ton sable se retire, il le fault
encore

pulveriser & destremper en eau de sel armoniac, le
reduire

en pelotes & le recuire & rougir, & continuer tant de foys
qu’il
    

        
ne se retire point au chassis quand tu le rougiras. Le

principal est qu’il soict bien recuit, car aultrem{ent} le
sel

armoniac ne se calcineroit pas bien & rendroit le sable
grossier,

& pour ceste cause il n’y fault pas trop de sel
armoniac.




#

Nota qu’il fault,

<-[illegible]-> premierem{ent}

q{ue} de le secher,

destre{m}per le tout

et <-le-> vuider le

liq{u}ide en un a{ultr}e

vaisseau co{mm}un,

quitant le

litarge, affin q{ue}

les pierres & t{er}re

demeure au fond

aprés. Il fault

le laisser reposer

& vuider l’eau par

inclina{ti}on & le

laisser <-secher->.



nota


