Sables experimentés

X J’ay experimenté le sable de

Thoulouse, &amp; aprés l’avoyr bien

recuit

par deulx fois dans une poilonne, je l’ay passé par un

subtil tamis comme le double des

apothiquaires, sans le subtilier

dadvantaige sur le porphire comme j’avoys

faict aultresfoys.

Je l’ay humecté de vin boully avecq racine d’orme, et en

ay

moulé une grande piece d’un portraict de Jésus. Je l’ay

trouvé

de fort bonne despouille sans que j’eusse trop frappé dessus

Jen &amp; a moulé net d’un costé de relief, &amp; de l’aultre

de cave,

&amp; de l’espesseur d’une piece de quarante sols.

J’ay gecté tres chault

Le sable de mine

bien choisy &amp; bien

recuit est le plus

excellent de tous, sans

chercher toutes aultres

mixtions, pource qu’il

reçoit tout metal. Il

ne veult pas estre

employé chault, pource que

il soufle. Le plus

subtil pour grand

ouvrage n’est pas le

meilleur, pource qu’il

n’ha pas assés de corps

pour soubstenir.

de la matiere de poelone meslée d’une bossette qui est

potin.

Et auparavant j’avoys tellement recuit mon chassis

moulé, ores

à la flamme de mon forneau, ores mectant des

charbons

allumés dessus, qu’il estoit venu comme rouge. Je l’ay

laissé

refroidir et ay gecté. Il est venu fort net de relief d’un

costé &amp; cave de l’aultre, tant figure que les lettres. Il

est

vray que la matiere estoit blanchastre, comme quasi

metalline,

mays c’estoit à cause du potin. J’ay faict un aultre gect

de matiere de poelonne seule dans mesme sable, mays non

pas si recuit, il n’est pas bien venu.

Despuys j’ay moulé d’os de pied de boeuf bruslé,

pulverisé

&amp; tamisé par un double tamys, &amp; hum

fort humecté avecq

glaire d’oeuf ou vin bouilly avecq racine d’orme.

J’ay

mediocrement frappé dessus en moulant. Ayant deffaict

le

ouvert le chassis, je trouvay que les figures n’avoient

point

despouillé net, &amp; laissoient les moules comme

farineux, &amp; s’esmiant.

Je les humectay dadvantaige le sable d’os de sorte

qu’il

faisoict bonne prise en la entre les

doigts, et en ceste sorte

je moulay net avecq bonne despouille. Et encores qu’il semblast

que l’os pulverisé fust grossier, si est ce qu’y gectant

matiere

de poelonne, il me raporta mes figures fort nettes. Il est

vray que j’avoys fort fort recuit mon chassis, il ne

soubstint qu’un gect. Je trouve que quand un sable est

tellement subtilié qu’il se rend dansse comme ceruse

&amp; uny comme

sans le cognoistre aride, rare, areneulx &amp; comme

spongieulx, qu’il

moule bien net, mays il ne reçoit pas si bien le metal

comme s’il

estoit poreulx pour supper la matiere. Ains, estant gras &amp; uny,

il soufle &amp; ne reçoit point les traicts subtils. Je croy

que

le secret de bien gecter gist de trouver un sable qui

reçoive bien le metal, l’un pour le plomb, l’aultre pour

un

aultre, car chascun en ha son particulier. Qu’il soict moulé

à l’aise &amp; curieusement, puys laisse faire compaction de soy

mesme quelques jours, si tu en as le loisir. Et aprés le faire

tres bien recuire, non à coup ne à grand foeu, mays peu à peu,

aultrement, il s’esmie &amp; ha tousjours quelque deffault.

Enfin

il fault que tu gectes le cuivre ou letton ou les aultres

grands

metaulx fort chauls, &amp; s’il est possible en grande quantité

de

matiere, qui contient beaucoup plus de chaleur que petite quantité.

Il fault que le chassis soit froid &amp; que tu gectes à coup.

Lutte

tousjours l’entrée de ton chassis, car le metal,

touchant le fer ou metal,

Cest os veult

estre fort pilé

dans un mortier,

et ne veult pas

estre fort recuit

pource qu’il s’esmie.

soufle. Surtout fais que le gect soict tousjours plus hault

que la chose moulée, pource que bien souvent le sable, en

recuisant,

s’enfle &amp; si le par ce mesmement

sur le milieu, &amp; par ainsy la

chose moulée demeurant plus haulte que le gect, le metal

n’y peult courre à l’aise ou du tout n’y entre poinct. Fais

aussy que le moule &amp; le gect soient bien recuits.

Gecte

aussy à coup &amp; hors du vent. Et si ta medaille est

fort

tanvre, mects une carte ou deulx ou trois espesseurs

de papier

dessoubs quand tu la vouldras mouler. En ceste sorte, le

moule sera plus bas que le gect. Gecte aussy par l’endroit

que ta medaille sera plus es moins espesse &amp; où il y

aura

moings de relief.