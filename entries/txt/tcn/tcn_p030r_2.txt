

Pintier

Ils font leurs moules aussy de metal, qui sont de
plus grand

durée & moulent plus net que le grais, pource que la
vaisselle

y vient sans baves & bien unye. Mays c’est pour les
riches,

car un moule coste quinze ou seize frans. On en
faict

principallem{ent} de metal pour bassins & esguieres
& salieres

& semblabes choses qui sont figurées.

    Pour les pintes, les moules se font de terre ardille
blanche

meslée de fiente de cheval & bourre &
fort battue pource que,

les pintes estant à demy rond enfoncées, elles ne se pourroient

pas bien despouiller dans le moule de grais
co{mm}e dans la terre,

qui est doulce. On faict bien le noyau du moule desdictes

pinctes de grais.

Aulx moules de metal, on faict des souspirails et on
gecte

à un coup, qui est cause qu’au milieu du plat il ne se faict

poinct une ligne noire enfumée, qui vient de la vapeur

& fumée du metal qui se gecte, qui est cause qu’en cet
endroict

l’ouvraige est grumeleux & bien souvent percé. Toutesfois

ilz le reparent par la souldure <-du n->, co{mm}e
dict est. Ceste

fumée se faict sur le milieu au droit du gect & aulx moules
de grais.

La vaisselle se peult marteler <-mar-> pour estre plus

vendable. Mays elle n’en dure pas tant.

Aulx branches de leur roue de fer, ilz ont des
coches selon la

grandeur des plats & des assiettes. Et quand ilz veulent
apliquer










Leurs marteaulx doibvent estre bien unis & polis, et si
par

cas fortuit la rouille <-les-> ou aultre usage les ha
endomagés,

ilz les polissent premierem{ent} avecq pouldre d’esmery
puys

les achevent de brunir & adoulcir avecq de la potée.

Aultrem{ent} ilz ne battroient pas net. Il fault aussy que

le plan des enclumes soict de mesme.









quelque escuelle ou assiette, ilz eslargissent & deffont

avecq un coup de marteau les coings de fer qui
jouent

aulx branches de la roue. Et co{mm}e ilz sont à la
coche et

poincts qu’il leur fault, il serrent lesdicts coings, les

coignant avecq le marteau.

Quand leurs plats ou escuelles sont esté gectés, resouldés

si besoing est, & repurgés des baves d’alentour avecq le

souldouer chault, & puys avecq une grosse raspe,
ils

l’adaptent sur la roue; & premierem{ent} ilz
entournent leur <-desgrusoue->

desgrusouer d’une corde grosse
[<-corde->] co{mm}e le petit
doigt, &

l’apuyent ferme sur la barre traversante pour le bien
asseurer.

Et pendant qu’un aultre tourne la roue promptem{ent},
ilz

conduisent le trenchant de l’esgrusouer avecq la main
<-s-> au

bord du rond cave, & doulcem{ent} le conduisent jusques au
centre

du rond. Et ce desgrusouer est pour oster les premieres

peaulx rudes & grumeleuses de l’ouvrage. Et aprés ilz
l’unissent

avecq un[<-e->] fer coupa{n}t
apellé la plane, le tranchant duquel

ilz frottent avecq un peu de potée sur du cuir
cloué sur

un lopin de bois <-ayant->, et ce en telle sorte que la
chair

ou fleur soict par dehors, car si le tranchant de ceste

plane n’estoict ainsy frotté & bruny, il ne poliroit
<-pas-> &

bruniroit pas l’estain <-au-> qui demeurroit blanc &
non pas

noir & bruny co{mm}e un mirouer. Au surplus, ilz reparent
avecq

ceste plane pour la seconde fois l’ouvrage co{mm}e ilz
ont

faict avecq l’esgrusouer. Puys avecq un costeau
ou

aultre fer tranchant, ilz raclent les bords des
plats

ou assiettes pour les adoulcir affin qu’ilz ne se trouvent

trenchants en les maniant.




