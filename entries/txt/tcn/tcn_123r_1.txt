Moyen di far correr

l’otnegra

Prens arsenic blanc, deulx unces, 2

℥

Orpiment ou bien arsenic jaulne, deulx unces, 2

℥

Aes ustum, deulx unces, 2

℥

Limaille de cuivre fin mediocrement

subtille, 2 ℥

Antimoyne, 2 ℥

Sal gemme, 2 ℥

Tartre crud, 2 ℥

Suin de verre, 2 ℥

Salpestre, la moictié, sçavoir 1

℥

Sel gros commun fondu, la moictié, 1

℥

Sublime, la moictié, 1 ℥

Borras, la moictié, 1 ℥

Sel armoniac, aultant que de borras, sçavoir 1

℥

Prens de ces materiaulx, des meilleurs que tu pourras

trouver. Poises

les comme cy dessus est dict et les piles separement, vous

tenant

le visaige bandé sur le nes &amp; la bouche,

despuys les yeulx en

bas, pour eviter l’exalation de l’arsenic, sublimé et

orpiment.

Mesles les bien tous ensemble, puys les mectes dans un bon

crusol qui soict si grand que les matieres y puissent

avoir

de vuyde la quarte ou cinquiesme partye. Couvres le

crusol

d’un bon tuyle adapté en rond justement sur son ouverture.

Et

l’ayant lié de hault en bas et par les costés de fil de

fer

assés fort, lutes le avecq de la terre fiens ou terre bourré,

de laquelle les fondeurs d’artiglerie se servent. Et en

cela

soyés curieux &amp; diligent, &amp; n’oubliés pas d’i mesler du verre

pilé parmy le luth, pour fortifier vostre crusol,

de maniere

qu’il ne prene point de vent, car la matiere ne vauldroit

gueres, à cause que les 4 cinq derniers

ingredients s’exhaleroient.

Note qu’il te fault

bien luter ton creuset

affin que les matieres

ne prenent vent, car

elles s’exallent.

Lute bien ton crusol

affin qu’il ne se rompe.

Car s’il se rompt, les

materiaulx s’evaporent

&amp; la fumée en est

dangereuse. Si en xii

heures il n’est fondu

&amp; meslé, il ne se fera

point bien.

Les orfevres

qui ont cognoi

ssance de ceste

matiere vendent

le denier d’icelle

cinq sols aulx

aultres orfevres

&amp; mesmement

à ceulx qui

travaillent de

vaissele &amp; grosserie,

car à la fin de

leurs ouvraiges,

ilz peuvent soulder

sur la premiere

souldure par le

moyen de

ceste mixture.

En general,

touts

ceulx qui veulent

mouler &amp; gecter

quelque chose

subtille. Ceste

matiere ne doibt

pas estre divulguée

affin quil n’en soit

point abusé.

Le grain est comme

de l’acier rompu.

Vostre luth estant sec, mectés de bon

matin vostre crusol dans

le four à vent, &amp; au commancement donnés foeu

lent, tant pour

recuire vostre crusol que pour laisser

doulcement passer la

furie du salpestre. Puys vigores peu à peu &amp; avecq

jugement le foeu. Et y laisses en la plaine vigueur

d’iceluy vos matieres 12 heures ou un jour

naturel.

Faictes à chasque foys bonne quantité de ceste matiere

pour n’y tourner pas souvent, à cause que les fumées

qui sont dangereuses te pourroient nuire. Et plustost

qu’i travailler, prens au matin une bonne rostie

au

beurre, et tiens dudict beurre ou de la

zedoaire ou

des pieces d’or dans la bouche, et ada bande

toy le

visage d’une serviette despuys les yeulx en

bas. De

ceste masse, la crouste te servira pour faire courre

esclarcir

les grands ouvrages d l’argent de la masse

metallique comme serpents &amp;

semblables au commancement qu’il sera fondu.

Mays Et puys le grain qui sera au fond du

crusol se doibt

reserver pour les fleurs et les herbes delicates

principallement en mectre un peu dans l’argent

fondu quand tu le

vouldras gecter

Toutesfois fault il tousjours mectre un peu de ce grain

dans l’argent quand tu veulx gecter il est bien fondu

et

que tu es prest de gecter. Ainsy que tu fais de l’estaim

fin sur le cuivre &amp; de l’estaim de glace sur le

plomb et

estaim. Et comme l’estaim de glace aigrist trop

le plomb et

l’estaim si tu le mets en trop grande quantité, aussy ce

grain

composé des materiaulx susdicts aigriroit trop ton argent

sil tu en mectois trop, et l’obscurciroit. Ceste

composition susdicte t’est suffisante

pour long temps, quand elle ha esté tout un jour au

foeu

doulx doulx au commancement &amp; vigoré de degré en degré

jusques

à la fin. Lors ayant faict une charge de charbon, laisse

le consumer de soy mesme &amp; refroidir ton crusol. Aprés

rompes le. Vous trouveres deulx plastes &amp; tourtelles dures

dans le crusol. La superieure est comme lapidée,

Estant composée

des sels sublimés &amp; meslés ensemble. Celle du fonds est

metallique, composée de limailles, aes

ustum &amp; antimoyne, ayant

le grain fort menu. Pulverise la tourtelle superieure, faicte

de sels, &amp; en mects pour esclarcir &amp; nettoyer

l’argent, et le

grain metallic te servira pour mectre dans le metal

fondu.

Foeu de charbon

Ou bien aprés

que tu as faict

piler tes drogues

par quelque rustique.

Et les ayant

disposées dans ton

crusol, &amp; iceluy

luthé &amp; sec comme dict

&amp; disposé dans le

fourneau, fais

conduire le foeu

par quelque garson

de boutique acoustumé

au charbon.

On vend bien aulx

orfevres ceste masse

metallique pour

attandrir leur

souldure, à cause

qu’en fondant le

letton s’exale. Et

avecq un peu de

ceste matiere, ilz

souldent sur l’aultre

souldure.