Pintier

Ils font leurs moules aussy de metal, qui sont de

plus grand

durée &amp; moulent plus net que le grais, pource que la

vaisselle

y vient sans baves &amp; bien unye. Mays c’est pour les

riches,

car un moule coste quinze ou seize frans. On en

faict

principallement de metal pour bassins &amp; esguieres

&amp; salieres

&amp; semblabes choses qui sont figurées.

    Pour les pintes, les moules se font de terre ardille

blanche

meslée de fiente de cheval &amp; bourre &amp;

fort battue pource que,

les pintes estant à demy rond enfoncées, elles ne se pourroient

pas bien despouiller dans le moule de grais

comme dans la terre,

qui est doulce. On faict bien le noyau du moule desdictes

pinctes de grais.

Aulx moules de metal, on faict des souspirails et on

gecte

à un coup, qui est cause qu’au milieu du plat il ne se faict

poinct une ligne noire enfumée, qui vient de la vapeur

&amp; fumée du metal qui se gecte, qui est cause qu’en cet

endroict

l’ouvraige est grumeleux &amp; bien souvent percé. Toutesfois

ilz le reparent par la souldure du n, comme

dict est. Ceste

fumée se faict sur le milieu au droit du gect &amp; aulx moules

de grais.

La vaisselle se peult marteler mar pour estre plus

vendable. Mays elle n’en dure pas tant.

Aulx branches de leur roue de fer, ilz ont des

coches selon la

grandeur des plats &amp; des assiettes. Et quand ilz veulent

apliquer

quelque escuelle ou assiette, ilz eslargissent &amp; deffont

avecq un coup de marteau les coings de fer qui

jouent

aulx branches de la roue. Et comme ilz sont à la

coche et

poincts qu’il leur fault, il serrent lesdicts coings, les

coignant avecq le marteau.

Quand leurs plats ou escuelles sont esté gectés, resouldés

si besoing est, &amp; repurgés des baves d’alentour avecq le

souldouer chault, &amp; puys avecq une grosse raspe,

ils

l’adaptent sur la roue; &amp; premierement ilz

entournent leur desgrusoue

desgrusouer d’une corde grosse

corde comme le petit

doigt, &amp;

l’apuyent ferme sur la barre traversante pour le bien

asseurer.

Et pendant qu’un aultre tourne la roue promptement,

ilz

conduisent le trenchant de l’esgrusouer avecq la main

s au

bord du rond cave, &amp; doulcement le conduisent jusques au

centre

du rond. Et ce desgrusouer est pour oster les premieres

peaulx rudes &amp; grumeleuses de l’ouvrage. Et aprés ilz

l’unissent

avecq une fer coupant

apellé la plane, le tranchant duquel

ilz frottent avecq un peu de potée sur du cuir

cloué sur

un lopin de bois ayant, et ce en telle sorte que la

chair

ou fleur soict par dehors, car si le tranchant de ceste

plane n’estoict ainsy frotté &amp; bruny, il ne poliroit

pas &amp;

bruniroit pas l’estain au qui demeurroit blanc &amp;

non pas

noir &amp; bruny comme un mirouer. Au surplus, ilz reparent

avecq

ceste plane pour la seconde fois l’ouvrage comme ilz

ont

faict avecq l’esgrusouer. Puys avecq un costeau

ou

aultre fer tranchant, ilz raclent les bords des

plats

ou assiettes pour les adoulcir affin qu’ilz ne se trouvent

trenchants en les maniant.

Leurs marteaulx doibvent estre bien unis &amp; polis, et si

par

cas fortuit la rouille les ou aultre usage les ha

endomagés,

ilz les polissent premierement avecq pouldre d’esmery

puys

les achevent de brunir &amp; adoulcir avecq de la potée.

Aultrement ilz ne battroient pas net. Il fault aussy que

le plan des enclumes soict de mesme.