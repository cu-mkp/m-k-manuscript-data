Mouler de relief d’une part

et creux de l’aultre

Il en fault gecter deulx pieces de cuivre, letton ou

metal semblable, fort nettes, et puys quand tu auras

moulé le cave dans le sable, laisse la figure de metal

que tus as moulée dans le chassis, sans

la bouger de

sa place. Et gecte, &amp; s’il n’a assés d’espesseur presse un

peu &amp; enfonce dans le chassis la figure.

Il est bon de mouler tousjours les visages non pas

du costé du gect, mays la teste en bas, pource que la

force de la matiere est à l’antrée de la medaille, &amp; là

où est la force, la crasse &amp; ordure s’y retire. Et en

ceste

sorte, si tu moulois le visaige vers le gect, quelque ordure

s’i pourroit trouver, &amp; il vault mieulx qu’elle se trouve au

vestement, qui se peult mieulx reparer.

Le vinaigre est mieulx pour humecter que le vin.

Il fault que le chassis soict bien uny et esgal,

aultrement

Et que le gect soi comme tu presses d’un costé, il

s’esleve de

l’aultre.

C’est pourquoy la presse est meilleure, car elle serre

uniment

&amp; plus que les mains, et faict que le sable

grossier qui est

humide communique de son humidité au sable doulx &amp;

subtil qui

est saulpouldré &amp; poncé sec sur la medaille.

Quand tu moules, laisses tousjours vostre medaille dans

l’ung

des chassis Est sans la remuer

pource que, si ton cave n’est pas moulé bien net,

tu luy peulx remectre justement par le moyen des

chevilles, qui le

garderont de varier. Mays ponce premierement ta medaille de

charbon

de saule fort subtil &amp; se aprés la nettoye,

car cela la desgraisse

&amp; faict qu’aprés elle se despouille mieulx.

Ne frappe pas en moulant car cela estonne le chassis &amp; le

sable.