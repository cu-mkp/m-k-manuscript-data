Pintiers

Ils estiment le meilleur estain celuy qui est en
saulmon,

qui n’ha poinct esté refondu despuys qu’il est venu de

la mine, pource que les maistres le
    refondent a en grille

poisant deux ou trois lb, pour mieux le debiter et

vendre en detail. Et en cestuy là bien souvent ilz y

font du meslinge de restes de plats, de souldure

&amp; d’estaim commun. Et pour cognoistre le meilleur, c’est

le plus luisant, qui est comme bruny, car il est plus
douls.

Quelques foys dans leurs saulmons ilz trouvent des

pieces de fer, des pierres &amp; semblables brouilleries

pour tromper au poix. L’estain d’Angleterre est si
dur

que les minerons y mectent du plomb pour
l’adoulcir.

Celuy qui vient du costé d’Allemaigne est plus douls.

Communement les maistres pintiers jurés
    aulx bonnes villes

mectent six lb de plomb fin sur ou huict sur
un quintal

d’estaim fin. Les aultres qui travaillent aulx
champs

en mectent quinze ou 20 ou le plus qu’ilz peuvent,

et pour couvrir la noirceur du plomb il et sa
doulceur,

ilz y mectent de l’estaim de glace, 4 lb sur
quintal, +

poqui blanchist &amp; affermist, et un peu
six ou huict lb de rosette sur un
quintal pour

rendre la vaisselle sonnante.



Pour mouler de plats &amp; escuelles, ilz les font de pierre

porte morte, qui est grais, &amp; les tournent
&amp; polissent aultour

au tour. Ils fondent leur estaim dans une cassolle
d’est

de fer à feu de charbons, et avecq une cueillere
de fer

qui tient presque la quantité suffisante pour un plat,

ilz gectent leu dans leurs moules froids, qu’ilz
tiennnent

joincts &amp; serrés entre les genoils. Et bientost ilz
ouvrent

les moules affin qu’ilz ne s’eschaufent, &amp; ayant osté
le

gect qui est du costé de la femelle &amp; qui se rompt
aysement.

Puys avecq un linge, qui trempe dans l’eau, qu’ilz
ont

tousjours prés d’eus, ilz frottent le milieu du revers de

l’escuelle &amp; aultour du bort, affin qu’il s’enleve mieulx,

et en frottent la femelle molle.




+

Quand l’estaing est

fin on y mect moings

d’estaim de glace, sçavoir

4 lb pour quintal, mays

si l’estaim est bas, c’est

à dire beaucoup allié

de plomb, on y mect bien

cinq ou six lb d’estaim

de glace.




S’il n’y ha gueres

d’estaim de glace,

on mect comme deulx ou

trois lb pour quintal.

On mect huict lb de

rosette, mays s’il y

ha beaucoup d’estaim

de glace, on comme 4 ou

5 lb, on n’en mect que

six de rosette. Et

communement sur quintal

d’estain on mect x lb

de tous les deulx.

    Va au cinquiesme foeillet.