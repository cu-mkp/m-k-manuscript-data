Forme de gecter en bronze

Le laitton de potin cor, qui est le plus aigre,
moule plus net

selon l’opinion de plusieurs que le laitton fin de cassole,
comme tout letton

fin moule plus net que le cuivre rouge. Si tu veulx gecter
quelque

chose subtile &amp; tanvre, tout le secret est de gecter le plus
chault

qu’il te sera possible, de sorte que la matiere bouille. Tu

cognoistras qu’il est bien chault quand il fume fort, et quand

en le remuant il gecte des estincelles. Pour bien chaufer, colloque

ton creuset au plus bas &amp; au ras de la forge affin
que les

souflets fra battent au milieu du crusol,
car en ceste sorte il

chaufe mieulx que sur la grille sur laquelle on pose le
creuset,

soubs lequel battent les souflets. Il est vray que le
creuset est

plus dangereulx à casser, mays tu le peulx luter comme
tu sçais que

font les fondeurs. Et aussy fault il entretenir tousjours
du

charbon entre les souflets &amp; le cruset.
Advise aussy de gecter

tout à un coup &amp; non pas à parcelles &amp; à gouttes, qui
s’arresteroient

&amp; boucheroient le conduit de la matiere. Et si tu fesois au
gect

un abreveoir pour abrever ta medaille, il n’en seroit que mieulx.

Et affin que la matiere chaufe bien au fonds, remue la,
estant

fondue, avecq un baston, car le fer ne faict qu’aigrir.
Tourne. 




Aulcuns mectent

bourras pour

eschaufer &amp; faire

courre.




Mects soubs ton

creusset une grosse

platte de fer qui

rougira &amp; entretien-

dra la chaleur

soubs ton creuset.




La matiere de

cuivre se trouve

bonne pour gect
quand estant

rompue elle fait

le grain long &amp;
non ras, car cela

demonstre qu’elle est
doulce. C’est moictié

letton fin &amp; moictié
cuivre rouge. Ce grain long s’appelle longue tige.