Huile

L’huile de noix tiré comme les

amendes pelées est fort blanc.

Celuy de palma christi. Et quand l’huile a

un peu de corps,

les couleurs s’en adoulcissent. Car si l’huile est trop cler,

les

couleurs coulent &amp; n’ont poinct de liaison, mesmes

celles qui n’ont

gueres de corps. L’huile gras qui ne s’emboict pas

aysement

est propre pour vernis. L’huile est assés desiccatif quand

il

se deseche aussy tost que vernis commun. Les huiles ne se

desechent

pas si tost en pays froit qu’en pays chault. L’huile exposé

au soleil

s’esclarcist bien. Mays il s’engraisse, si

tu y mects de la ceruse ou du plomb limé ou blanc de

plomb

ou verre p calciné pulverisé. Pour eviter cela, mects

la

phiole dans de l’eau claire.

Les couleurs à huile, estant seiches, ne reçoivent pas

aysement quelque foys

les secondes couleurs; pour obvier à cela, halene dessus &amp; la

couleur y

prendra.