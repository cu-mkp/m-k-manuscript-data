

Que tout sable se peult rendre bon

Les artisans qui travaillent en grands ouvraiges &
qui ont besoing

pour avancer leur gaing de chercher des choses toutes præparées de
nature,

à cause qu'elle ne vent poinct à ses enffans ses denrrées, et pour
gaigner

aussy le temps qu'ilz employeroient à subtilier & præparer
artificiellem{ent} des

sables, cherchent celuy de<-s-> mine<-s->
qui n'est ne trop gras, ce participant

de la terre, ne trop maigre & par consequent sans liaison,
ains qui se

tire au profond de la sablonniere à certains mattons &
glebes qui demonstrent

sa naturelle compaction, qui est assés difficille à rompre & qui ha
le grain

fort menu & subtil, & qui se trouve doulx en le maniant
entre les doigts.

Et pource que tel ne se trouve gueres que pres des rochers aulx
pays

montueulx, ou aulx territoires maigres &
participans de l'arene, il ne

s'en trouve pas <-en-> aulx environs de toutes les
bonnes villes, où volontiers

les artisans se retirent. Et par ainsy, s'ilz n'en ont
pres de leur demeure,

ils ayment mieulx le faire venir de loing, co{mm}e de
Lyon, de Venise, de

Parys prés la S{ainc}te Chappelle & semblable
lieulx, que de le præparer.

Toutesfoys tu peulx estre certain qu'en tout lieu tu peulx rendre le
sable de mine










bon & propre à mouler. Car s'il est gros, passe le par un
tamis,

et s'il n'est encores assés subtil, lave le, & co{mm}e
l'eau sera un peu

reposée, vuyde celle qui est encores trouble en quelque
vaisseau

à part. Le grossier s'en yra promptem{ent} au fonds du
premier

vaisseau, mays celuy qui sera provenu de l'eau trouble
mise

à part, ayant faict residence, se trouvera fort subtil. Et

lors, s'il n'a assés liaison, broye le bien sec sur le
porphire,

& tu le rendras impalpable & qui aura liaison co{mm}e
de la

croye. Puys, s'il te semble, tu le recuiras & derechef
le

broyeras & mesleras avecq des sels, ou linge ou
foeultre bruslé,

ou cendres de papier & choses semblables lavées.


