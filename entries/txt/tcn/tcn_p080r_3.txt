



Fontaines




Si tu veulx faire monter une eau plus haulte que sa
source,

fais descendre un tuyau comme despuys A
jusques à B. affin de luy

donner sault à l’eau, puys de B jusques à C
fait remonter le tuyau

qui n’ateigne pas du tout à la haulteur de la source qui t’est
representée

par ceste ligne couchée, puys fais encores descendre le
tuyau

de C jusques à D, puys le remonte plus hault que la ligne

qui demonstre la haulteur de la source. Et fais ainsy
consequemment

jusques à ce que tu soys parvenu à la haulteur desirée,
observant

neantmoings que la longueur du tuyau descendant soit deulx
fois

plus longue que le tuyau montant. Ce cornet aussy
replyé

en soy mesme te demonstre une fontaine perpetuelle que tu peulx

adapter dans quelque roche, attirant l’eau duquel il est remply

par le bout marqué E en supant & tirant
l’haleine à soy. Tu peulx

aussy faire un tuyau de chantepleure en ceste sorte, affin que

la longueur retroussée soict aussy longue que son tuyau droit
&

neantmoings ne descende pas si bas.







