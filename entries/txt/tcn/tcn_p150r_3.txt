



Moules

Ils sont moings subgects à se fendre en recuisant quand

ilz sont fort espés que quand ilz sont de peu d'espesseur,

pourveu qu'elle soict suffisante. Car estant tanvres, ilz n'ont

pas besoing d'estre gueres <-recui-> au foeu, & la longueur
du

foeu les fait corrompre, mesmement quand le plastre

n'est pas fort.

Il est mieulx de recuire un moule seul que plusieurs

ensemble, pource qu'il y fault plus grand & violent foeu

que pour un. Et l'entredeulx des moules reserrant du

charbon allumé, se reverberent l'un l'autre, de telle sorte

que plus souvant tu trouveras tes moules crevés &
fendus

de ce costé que d'un aultre.

Recuits donc tes moules seul, n'y faisant foeu

sinon pour le couvrir.

Et pource que ton plomb et estain s'aigrissent en les
fondant

souvent rouges, pour l'adoulcir fonds le sans le rougir

et gecte en verge.

La brique refroidist le metal, & si ce n'estoit
pour

donner liaison, elle ne seroit point necessaire.



Les moules recuits ne peuvent soubstenir

plusieurs gects. Mays ceulx dans lesquels

on ne veult gecter que plomb ou estain
[<-et->]

ou medailles plattes, n'estant que sechés,

en soubstiennent

beaucoup.



L'escaille

de fer fort

subtillem[{ent}]

broyée

les rend

bien fermes

& forts.
