Dorer mouleure de tableaulx d’or mat
        
voy de l’aultre part de ce foeillet ceste marque
*
        
Les Flaments donnent une couche de colle à destrempe
sur la mouleure,
            
puys destrempent du noir de lampe ou noir à noircir avecq
de la mesme
            
colle &amp; laissent seicher. Aprés ilz poncent aulx angles
quelque moresque
            
&amp; la peignent avecq du minium, du massicot &amp;
ocre de ru et un peu d’ocre jaulne destrempés
avecq
            
huile gras, dans lequel ilz nettoyent leurs pinceaulx à
huile, pource que les
            
trois couleurs susdictes sont gripantes &amp; bien tost seiches. Aprés
ilz posent
            
l’or, puys vernissent le tout par dessus. Et semble par ce moyen
à quelques
            
ungs que tout ce noir soict painct à huile, mays il ne seroit pas
bon pource que l’or
            
s’attaqueroit par tout &amp; non pas seulement à la moresque.
Retourne hault à ce *









*

Pour fayre beau

l’or mat, mets y

un peu de vernis

ou d’huile gras,

non pas de celuy

qui est faict du

nettoyement des

pinceaulx, mays

de celuy pur, qui

se faict gras

au soleil ou

meslé de ceruse.



L’or mat de ceste

sorte n’est gueres

moings beau

que l’esor bruny,

et dure davantage à la

pluye, &amp; aultrement &amp; plustost faict.

L’or bruny s’esclate

avecq le temps

&amp; se desfaict

à la pluye.