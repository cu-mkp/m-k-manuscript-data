Mouler un chancre

C’est un secret et chef d’oeuvre de le bien mouler pource

que

il y faut proceder aultrement qu’aulx aultres animaulx,

à cause que sa coquille est fort difficille à moubrusler,

&amp;

pour ceste occasion, il le fault quelquefois recuire

le moule trois ou quattre foys. Et avecq tout cela, il

laisse une crouste dure, grise comme cendre. Mays

pource que

il ne se moule pas d’une piece &amp; d’un gect comme les

herbes,

ains à deulx gects comme les serpents, qui sont bien

en

despouille, on enleve ceste croste, non avecq vif argent qui

n’y feroit rien, aprés

qu’il est ouvert,

avecq une forte subtile poincte de trancheplume avecq

dexterité,

tout ainsy que ces petites croustes du second gect qui

entrent dans les retirements qu’a faict le sable ou

l’animal moulé. Mays, la à cause qu’il ha les pattes

courbes, icy est la finesse &amp; secret de le despouiller.

Doncq comme tu l’as moulé d’un costé, qui est par le dos

à la façon des aultres, descouvre luy le ventre &amp;

toutes ses pates courbes. Fais ton second gect à la

façon des aultres, mays comme il aura faict sa prise,

garde toy bien d’ouvrir le moule que tu ne l’ayes

premierement fort recuit. Aultrement, à cause de ses

pates courbes, tu romprois tout. En quoy gist la

dexterité. Si tu cognois, aprés l’avoir bien recuit &amp;

ouvert, que la croste ne soict pas assés bruslée, recuits

tant qu’elle le fasse.

Il se painct comme

l’escrevisse.

Sçavoyr Pour l’ouverture

du moule, il n’est

point besoing de le

tremper, car estant

recuit, il souvrira

de luy mesme.