

Mirouers d’acier


X Ils s’appellent d’acier pource que
communement le temps passé

on les faisoict d’acier poly avecq potée d’esmery. Mays
plus

facilement il s’en faict de diverses sortes avecq le cuivre

franc, qui est rosette, & l’estain, pource qu’il
se gecte en moule

& se faict rond, cave, convexe & comme on veult pour
representer

diverses formes.


Prens doncq moictié cuivre de rosette &
moictié estain doux,

c’est à dire fin, qui n’a poinct encores servi. Et les mects dans

un creuseau, & premierement fais bien fondre le
cuivre. Et

estant bien fondu, mects l’estain dedans et mesle ensemble.

Puys gecte dans le moule, de pierre blanche poinct
oeilletée,

& oints le moule d’huile, & qu’il soict
mediocrement chault.

Puys ayant moulé ton mirouer, tu le pourras polir en ceste

sorte.

Enchassés en un dans du plastre affin qu’il tienne
ferme,

& puys mectés l’aultre par dessus avecq du sable menu 

entre deulx, & frottés l’ung contre l’aultre, soict cave ou
plat,

& ainsi tu en poliras deux ensemble. Et si tu les veulx

polir des deulx costés, il ne les fault que rechanger, sçavoir

mectre celuy qui polissoict dans le plastre & de celuy

qui estoict dans le plastre en polir. Aprés les avoir

polis avecq l’arene, tu les pourras adoulcir avecq le
tripoli

de Venise, qui ne soict poinct sablonneux, & aprés
avecq de

la potée. Tu polis d’arene avecq de
l’eau, mays le

polissement de tripoli & potée se
faict à sec. Estant poly, tu le peulx enchasser.

