

Terre des fondeurs

C'est de la terre bolvene meslée de fiens ou
bourre, qui

tienne au foeu, de laquelle il te fault tousjours avoyr

provision pour luter tes moules qui <-ont b-> doibvent
servir

à gecter argent & qu'il fault recuire. Ceulx où il fault

brusler quelque fleur ou animal ne se doibvent pas luter,

qu'ilz ne soient esté une fois recuits, et qu'ilz ne soient
nettoyés

des os & cendres demeurés dedans. Et que ayant ostés
les

crampons, tu n'ayes ouvers les deulx moictiés pour voir
s'ilz

sont point fendus. Car il y a du plastre qui n'est pas si
dur

au foeu, l'ung que l'aultre. D'aultre y en ha qui faict

crouste des choses qui demeurent à brusler dedans. Et cela

sont imperfections qu'il fault eviter, ou <-par-> en
baigna{n}t

fort d'eau de vye l'animal plustost que d'y gecter le sable

destrempé, ou y mesler ou plus ou moings de brique ou

alum, ou recuire plus la brique, ou au lieu de
brique y

mesler des culs de crusols & semblables choses qui
resistent

fort au foeu. Ayant doncq recuit ton moule pour
brus[l]er

le dedans, laisse bien froidir. Et s'il est net & point fendu,

remects les crampons & lutte le avecq ceste terre
susdicte

des fondeurs, & saulpouldre un peu de cendre
criblée, &

laisse un peu essorer. Mays garde toy bien de luter

<-quilz ne soient-> que les moules ne soient froicts.
Ceulx pour

gecter argent où n'y ha rien à brusler dedans n'ont besoing,

sinon quand le gect & souspirails sont faicts, que de les

luter & les recuire une foys. Ne lute point le bout du

moule par où tu veulx faire le gect, ains laisse le
descouvert,

& l'issue des souspirails aussy.




La terre de laquelle les
sarruriers

se servent pour braser ou soulder, qui est
    


terre ardille areneuse,

ou bien ardille meslée

de sable, aprés l'avoir

seichée & tamisée &

puys composée, est bonne

pour luter tes moules,

car ceste terre se fond

plustost que ce fendre.

Et toute terre qui se

fond <-est-> ne peult manquer

en cecy.



Fil de fer pour
donner liaison






Lute espés tes

moules, & s'ilz sont

petits, tu les peulx

incontinent recuire

à bon foeu, mesmem{ent} ceulx de

crocum.



Si la terre est

bonne & <-l-> ne se fend

point en recuisant

& ne se separe point

du moule, les

moules ne se fendro{n}t

point aussy & ne

feront point de

baves au gect.

Recuits doulcem{ent}

à l'aise à foeu

clos, & ne les exposes

pas chaul[ts] à l'air.



Lute assés espés

à deulx ou trois

couches, mesmem{ent} au

droict des joinctures,

affin que l'argent ne

sorte du moule.

    
    

        
Si Les moules <-qui-> se
<-do-> doibvent fendre, [c']est
<-rendent ainsy-> à la premiere
recuite, car à la seconde il ne se fendent plus.
        
Les plus petits moles sont plustost recuits.
Prens <-les-> doncq
            
les premiers recuits quand tu gectes, car tu en peulx mectre
            
à recuire plusieurs.
        
Allume les charbons premierem{ent} à la forge ou
en quelque
            
aultre lieu prés, & ayant posé tes moules sur une couche
de
            
bonne braise, pas trop allumée pour donner feu lent au
coma{n}cem{ent},
            
mects y & adjouste peu des charbons demy allumés à la
forge.
    
    


Recuits en four

de reverberation.






Pour essayer si ta

terre est bonne, plustost

que la mectre sur tes

molles, lutes en cet

endroict de la <-fo-> muraille

de la forge qui est

aultour de la tuelle

& canon du souflet,

& allume le foeu, & si elle soubstient sans se fendre

elle sera bonne.


