
Mouler tortues

La tortue d'eau est plus belle à mouler pource
qu'elle ha


plus belles escailles & les jambes droictes. Et celle de
garrigue les ha tortues. Elles sont de grande vye,


partant pour les faire mourir, ouvre leur la gueule


& leur passe un long trencheplume par touts les
intestins


& puys luy fais avaller du vinaigre meslé d'eau de
vye


ou urine, co{mm}e pour les serpents. Il les
fault mouler


à plusieurs pieces, & le dos mesmes quelques fois, pource que


les costés sont à quelques unes plus estroits qu'ailleurs


& ne sont pas à ceste occasion en despouille. Pour les


faire mourir, il ne les fault pas faire bouillir, car elles


se deffont, & mesmes la coquille, par l'eau chaulde. Elles
viennent


mieulx creuses, pource que leur grande espesseur corromproit


le moulle. Celles d'eau sont plus
    vigoureuses. Celles de garrigue sont


plus maigres, plus lentes & plus endormies. Si tu grattes celles
d'eau


sur leur coquille, quelque endormies qu'elles soient, elles s'esbougent.
Celles


de garrigue non.



Elles meurent assés tost dans


le vinaigre meslé d'un peu d'eau


de vie ou d'urine, co{mm}e touts aultres


animaulx.



Elles se tiennent


l'hiver les yeulx


clos & sont co{mm}e


mortes, esta{n}t


assopies du froid.


Elles se cachent
en terre ou soubs


de la balle de
bled ou fumier


chauld, & ne


vivent que de


l'humeur de la


terre.



@ Il ne les fault


pas mouler si tost


qu'elles sont


mortes, pource qu'elles


sont encores


trop roydes.


Mays le lendemain,


tu les manieras


& plieras les


pattes co{mm}e tu


vouldras.

