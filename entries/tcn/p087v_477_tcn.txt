
Sable de mine de
Th{ou}l{ous}e

Le sable de gect venant de mine, estant passé par un
double


tamis, aprés mis dans de la gemme fondue, se brusle &
s'enflamme,


& vient tout rouge & enflammé co{mm}e du fer.
Estant froit, il est


tout noir, et se subtilie fort bien sur le porphire.
L'ayant


ainsy præparé & rendu sans asperité sur l'ongle,
je l'humectay avecq
glaire d'oeuf battue & le battis fort, jusques à ce qu'il
n'estoit point


pasteux ains en pouldre. Je le trouvay de fort bonne despouille,


& en moulay en plomb & estaim fort net. Mays il
veult estre


bien recuit & à l'aise.

Aultres le battent fort dans un mortier, en petite quantité
à


chasque fois, & ainsy il s'acache et rend fort subtil. Puys le
recuisent


mediocrement, seulement pour le seicher. Aprés ilz le broyent à sec


sur le porphire. Et ainsy il se rend co{mm}e
impalpable et n'est pas trop


deseiché, Il et retient corps & liaison de la
terre dont il participe,


et est mieulx que quand il est tant bruslé. Estant humecté avecq
glaire d'oeuf passé par l'esponge, il despouille
fort net M fort


net en bas relief, mays non pas figures fort relevées.
Parta{n}t,


despuys j'experimentay de lexper l'humecter
seulem{ent} avecq du
vinaigre bien fort. Il despoilla d'une figure qu'auparavant


je n'avoys peu faire despoiller. Et croy que, moillant le plus


subtil d'une fasson co{mm}e de glaire & le grossier
pour remplir, de


chasses d'eau, sel ou vin, qu'ilz ne s'allient pas
si bien. Mays


co{mm}e ilz sont d'une nature & humectés de mesme, ils
s'embrassent


& tient l'un avecq l'aultre.

Pour bien mouler, aprés avoyr tes sables præparés,


moule en un jour. Recuits lentem{ent} le
lendemain, puys jectes l'aultre.


Il le fault choisir


qui soict co{mm}e en


glebes & mottes, bien
bas en terre, car


co{mmun}ement celuy qui se


trouve en hault participe trop de


la terre, et le bas


tient du rocher.


J'en ay moulé de
plomb pur gecté fort
net chault, & en ay


eu l'exemple co{mm}e le


principal tres net,


mays le vinaigre


ne luy donne gueres


de liaison, & ainsy


il n'ha soubstenu


qu'un gect.

