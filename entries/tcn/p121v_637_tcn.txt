
Pour gecter en argent

Il te fault disposer tes animaulx co{mm}e dict est et
composer


le mesme sable de deulx pars d 4 pars de
plastre, de


deulx pars de brique recuicte & d’une part
d'alum de plume recuit,


et le mesler bien. Puys estant ainsy prest, et que


tu vouldras mouler, prens les trois pars d'une
escuelle


de terre où les paysans mangent leurs souppes, et
de


ce sable susdict, & y adjouste de l'alum de plume pur
recuit & pulverisé


dans le mortier, aultant que tu en pourras prendre
avecq


les 4 doigts et le poulse ou une petite
joinctee. Puys mesle


mesle bien & destrempe avecq un peu de sel armoniac &
le


reste d'eau commune+ & remue avec ta
pallete, que le tout


soict co{mm}e une saulce espesse ou
moustarde claire, & aya{n}t


frotté avecq le pinceau d'eau de vye l'animal, gecte
& soufle


et bas la table pour croller le molle, & fais
co{mm}e des aultres.
@ N'oublie point d'y mectre du crocum car il garde
les moules de


fendre, & si est propre


pour touts metaulx.


L'argent allié est meilleur


pour gecter que le fin,


pourveu qu’il soit


doulx.


Il fault que


l'alum de plume


soict bien pulverisé


et bien meslé.


Le sel armoniac


est amy de l'or


& de l'argent

qu'il fault plustost


mectre dans l'escuelle


que le sable, qui


se mect dans leau


& non pas l'eau dans le sable


Le letton est ennemy de l'or


& amy de largent

