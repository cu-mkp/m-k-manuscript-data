


Foeille de vigne et petite grenoille



P{rens} des foeilles de vignes pour mouler
co{mm}e elles sont en croissant,


ainsy que de toutes herbes & fleurs ou d’une jeune vigne
renaissant


aprés avoyr esté couppée ou lors qu’elles reboutent en
automne pour ce


que les nouvelles foeilles sont plus grumeleuses & ont les
lineaments plus


aparents. Au contraire les foeilles ancienes sont unies par dedans
&


percées en plusieurs endroicts. Pose doncq ta foeille le dos en bas


sur la plaste d’ardille et asseure la avecq des
petites poinctes, luy laissa{n}t


neantmoings son reply naturel. Et fais une coche dans
l’ardille pour cacher la queue


au premier gect, lequel estant fait & sec, tu retireras la queue de
la


foeille & la nettoyeras bien avec des sayettes &
l’apuyeras avec une petite


hausse d’ardille. Aprés fais plusieurs gects aultour de la
foeille avecq de


la cire co{mm}e tu sçais, & gec fais le
gect tanvre & de plusieurs trais & grumeleux.



La foeille de 
vigne se paint de


vert faict de scudegru{n}


& verd de terre.



Tu peulx


gecter sur


la foeille


une iraigne


ou grenoille


& ce qu’il te


plaira.

