
Sable d'os de bœuf bruslé


et sal gemme

Je les ay pulverisés separem{ent} & subtiliés sur le
porphire, le plus


que j'ay peu. Puys j'ay meslé aultant d'un que d'aultre &
repassé


sur le porphire. Je l'ay aprés humecté dans un
papier replié dans


une serviette mouillée, qui est plus tost faict qu'au
serain de la nuit


ou à l'humeur de la cave. Et n'en ay point trouvé qui
despouille plus


net que cestuy cy. Il veult estre assés humide. Et si tu le veulx
gecter


fort tanvre, fais qu'il soict plus chault. Il est venu en estain
doulx fort net


co{mm}e le principal, et ha soubstenu plusieurs gects. Pour
l’estaim, je


croy qu'il n'en fault point chercher de meilleur, ne pour le plomb
fin


aussy, qui vient quasi plus net que l'estaim. Tou
L'os de pied de
bœuf est tousjours si aride tout seul que, sans estre
meslé


d'une part ou deulx de quelque sable gras & ayant liaison
co{mm}e


le tripoly, les sels, le foeultre, les
cendres & choses semblables,


il ne despouilleroit pas, & ne mouleroit pas net aussy car il
s'esmie.

