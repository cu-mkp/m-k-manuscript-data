
Fleurs

+



Quand tu les moules,


si elles ne sont assés


fortes pour se tenir


droictes, passe un
filet par le moule


pour les garder


qu’elles ne se haulssent,


& gecte le sable peu à peu,


& soufle tousjours


fort affin qu’il


s’assoye partout,


aultrement il viendra


grumeleus.



Pource que tu ne


mects poinct en cecy


de platine d’ardille


le moule quelque-


fois tient sur la table


que tu l’as gecté.


Pour le faire


deffaire, frappe un


grand coup d’un marteau


au costé de la table.



C’est assés de recuire


une fois ton moule
luthé pour fleurs & la seconde fois


le chaufer si tu gectes en estain & plomb,


car pour l’or & l’argent il le fault


recuire deulx fois.



Gecte bien rouge ton estaim dans


le moule, tellem{ent} chault que tu
y


puisses tenir le doigt sans læsion dans le
pertuis.

