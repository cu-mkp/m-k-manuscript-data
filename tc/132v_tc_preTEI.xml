<root><page>132v</page> 
<image>http://gallica.bnf.fr/ark:/12148/btv1b10500001g/f270.item.r=</image>


<div>
<cont/>
<id>p132r_2</id>
<ab>de soymesme Quand il commance a rougir il lest bien tost<lb/>
par tout Mays advise bien par le gect quil le soit au<lb/>
fonds &amp; quil ne paroissse rien de noir</ab>


</div>
<div>
<id>p132v_1</id>
<head>Sable commun de mine</head>


<ab>En chassis si on gecte chault il soufle partant<lb/>
il ne le fault que desseicher</ab>
 
<ab>
<margin>left-top</margin>
Jay essaye que les<lb/>
moule ou il est mesle<lb/>
ne se fendent poinct au recuire<lb/>
&amp; par ainsy ne font point de baves</ab>


<ab>
<margin>left-top</margin>
Il se faict mieux<lb/>
avecq <m>vinaigre<lb/>
distille</m></ab>


</div>
<div>
<id>p132v_2</id>
<head><m>Crocum ferri</m></head>


<ab>Layant passe par le <m>vinaigre</m> &amp; rougi au foeu<lb/>
Lay fait broyer subtillement sur le <m>porphire</m> jusque a ce<lb/>
quil ne se cognoissoit sur longle aulcune asperite Puys<lb/>
je lay destrempe en fort bon <m>vinaigre</m> &amp; luy ay laisse<lb/>
deux ou trois jours le brouillant plusieurs foys chasque <lb/>
jour en fin je lay fait bouillir &amp; fait rougir dans<lb/>
pot &amp; <m>crocum</m> tout ensemble dans le four a vent Il est<lb/>
revenu en masse toute oeillettee Mays qui se pulverise<lb/>
fort subtillem{ent} entre les doigts Jen ay mis dans le<lb/>
sable  <del>a</del> la moictie aultant que d<m>alum de plume</m> Jay<lb/>
destrempe fort cler le sable &amp; en ay moule une fort<lb/>
petite lezarde qui sest moule fort net &amp; delicatem{ent} &amp; fort<lb/>
subtillem{ent} Le <m>crocum ferri</m> ne rend point le moule plus<lb/>
dur mays il laffermit Et quand ton moule est douls<lb/>
&amp; gras en le grattant de longle cest signe que le <m>crocum</m><lb/>
est bon bien subtil &amp; bien praepare La quantite ne peut<lb/>
gaster le moule pource que cest lamy de l<m>or</m> Et croy que<lb/>
l<m>argent</m> y viendroit bien Et que le moule par son moyen<lb/>
ne se fend poinct <add>fais le de <m>limailles daiguilles</m></add></ab>




<ab>
<margin>left-middle</margin>
On en peult bien<lb/>
mectre parmy les<lb/>
moules ou tu veulx<lb/>
gecter <m>argent</m> car<lb/>
il affermist les<lb/>
moules et tu le trouveroit<lb/>
en grattant un peu<lb/>
plus rude que laultre<lb/>
ou il ny en ha poinct<lb/>
Il faict mouler fort net</ab>


<ab>
<margin>left-bottom</margin>
Cestuy cy est propre<lb/>
pour tous moules<lb/>
&amp; les garde de<lb/>
rompre &amp; crever au<lb/>
foeu Et pour<lb/>
medailles plattes<lb/>
il soustient<lb/>
plusieurs gects<lb/>
Celuy de <m>limaille<lb/>
dacier &amp; daiguilles</m><lb/>
est plus rouge<lb/>
&amp; meilleur</ab>
  
</div>
<div>
<id>p132v_3</id>
<head>Dorer animaux gectes<lb/>
d<m>argent</m></head>


<ab>Tu les peux dorer d<m>amalgame</m> sans que les traicts<lb/>
aulcunnem{ent} se gastent sils sont d<m>argent</m></ab>
</div></root>