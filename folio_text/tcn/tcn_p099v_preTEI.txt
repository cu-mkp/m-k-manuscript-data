
~~~~~~~~~~~~~~~099v~~~~~~~~~~~~~~~

Coigniers

Ils veulent estre souvent esmondés, aultrem{ent} ilz se
meurent


& ne portent pas le fruit si beau.


Canons

Ils sont fort difficilles à foreter quand ilz sont de
metal, pource que


la matiere est brusque & frangible. Mays alors ilz ne
fault poulser le
foret de trop grand force ne continuer d'un traict à le
poulser, mays le


retirer souvent. Et en ce cas, on faict la lumieregueule du canon plus grande que la balle


affin d'esviter la necessité de foreter, pource que la matiere
se gecte & enfle


& poulsse le mole. Si le foret qui ne doibt pas estre ne a
queue d'hyronde


ne en poincte, ains trenchant en rond co{mm}e un
vibrequin, s'il se romp, il ne l'y


fault pas laisser rouiller +

+


mays l'oster de la


lumiere soubdain.


Ce que tu feras, y versant


un peu d'huile dessus


puys l retourner


le lieu de la lumiere en bas


& fraper a l'oposite


de la piece, & il


tombera en bas.


Il fault foreter


doulcem{ent} & à l'aise


quand la piece


est de metal.


Cloches

On ne les faict poinct dans la fosse si elles ne passent


Dorer ta moleures de tableaux 


sans or

Aulcuns prennent l'orpiment en foeille & le
pulverisent


& en font les foeilles moresques & le brunissent, et c'est


l'orpiment qui est luysant co{mm}e or.
Touteffois, les metaulx


broyés ou le cristallin broyé ou la pierre de
touche


sont meilleurs.


Orenge d'orpiment

On le sublime & on le broye, & aulcuns pour le fayre


plustost fondre y mectent un peu d'arsenic.


Vernis

Aulcuns font celuy de mastic avec deulx onces de
mastic


et une d'huile de tourmentine claire & blanche & eau
de vye


co{mm}e dessus. Faire chaufer sur cendres jusques à ce
qu'il


soit fondu, puys la laisser reposer & poser en un aultre
vaisseau pour le purger des faisses.

