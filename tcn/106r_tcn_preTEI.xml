<root><page>106r</page> 
<image>http://gallica.bnf.fr/ark:/12148/btv1b10500001g/f217.image</image>


<div>
<id>p106r_1</id>
<head>Pour gect</head>


<ab>L'<m>aspalte</m> qui se trouve en <pl>Allemaigne</pl> est le plus excellent<lb/>
<m>sable</m> pour mouler en chassis qui se puisse trouver, car il est<lb/>
propre pour l'<m>argent</m> &amp; pour l'<m>or</m>. &amp; tant plus il sert et est vieulx,<lb/>
il est meilleur. On y moule fort tanvre &amp; subtil.</ab>


</div>
<div>
<id>p106r_2</id>
<head>Faire courre l’<m>or</m> pour gect</head>


<ab>Pource que l'<m>or</m> se froidist bien tost, il luy fault donner une<lb/>
mixtion quant il est bien fondu qui l'entretiene en chaleur.<lb/>
Le <m>sublimé</m> l'adoulcist bien. Mays, pource qu'il s'en va en fumée, il ne<lb/>
luy continue pas son secours. Meslés y doncq ceste composition quand<lb/>
vous le vouldrés gecter: du <m>sel armoniac</m>, du meilleur <m>verdet</m> que vous<lb/>
pourrés trouver, un peu de <m>borras</m> &amp; de <m>salpestre</m>. Et cela l'entretena{n}t<lb/>
en chaleur, il viendra net. Le <m>salpestre</m> l'esclarcist &amp; l'eschaufe. Mays la<lb/>
principalle chose de ceste mixtion est le <m>verdet</m>, qui doibt estre du bon. Ceste<lb/>
mixtion adoulcist tellement l'<m>or</m> qu'il vient traictable co{mm}e plomb, mesmement l'<m>or</m> fin.</ab>


<ab>Pour <m>sable</m> à mouler fleurs &amp; feuilles &amp; choses delicates,<lb/>
mesle <m>plastre</m> cru broyé, <m>brique</m> &amp; <m>alum de plume</m>.</ab>


<ab>Pour moiller les <m>sables</m>, l'<m>eau de vye</m> est excellente, car elle subtilie le<lb/>
<m>sable</m> &amp; s'en va en exalation quand on recuist les chassis.</ab>


<ab>L'<m>eau de sel armoniac</m> est tres bonne, est excellente pour humecter les<lb/>
<m>sables</m>, mays en beaucoup d'<m>eau</m> il ne fault qu’un peu de <m>sel armoniac</m>.</ab>


<ab>La <m>loppe de fer</m>, en default de <m>crocum ferri</m>, est bonne pour l'<m>or</m>.</ab>


<ab>Les <al>serpens</al> ou <al>lesards</al> que tu veulx mouler ne doibvent pas<lb/>
estre long temps gardés. Car s'ils sont vifs ilz se maigrisent,<lb/>
et s'ils sont morts ilz se flestrissent.</ab>
 
<ab>Le <m>plastre de Paris</m> est ferme co{mm}e une <m>pierre</m> &amp; fort bon.<lb/>
Quand tu le vouldras choisir pour ton <m>sable</m>, prens le cru, le plus dur<lb/>
qu'il te sera possible &amp; qui ne face point de pouldre. Le transparent<lb/>
et celuy qui faict ainsy pouldre se retire, ce qui n'est pas bon pour<lb/>
cet oeuvre. Un signe de celuy qui aproche de la perfection est qu'il soict<lb/>
dur &amp; faict à grains luisants aprochant de la forme du sucre. Enfin,<lb/>
pour en mesler parmy le <m>sable</m> pour gecter l'<m>or</m>, il fault qu'il endure le foeu<lb/>
deulx fois &amp; deulx foix soict recuit.</ab>


<ab>
<margin>left-middle</margin>
<figure>+</figure><lb/>
Quand l'<m>or</m><lb/>
est fort fin,<lb/>
il est si sec<lb/>
qu'à peine<lb/>
peult il<lb/>
endurer le<lb/>
marteau,<lb/>
mays ceste<lb/>
mixtion<lb/>
l'adoulcist<lb/>
comme<lb/>
<m>plomb</m>.
</ab>
</div></root>