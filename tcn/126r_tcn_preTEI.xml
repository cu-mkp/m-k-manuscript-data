<root><page>126r</page> 
<image>http://gallica.bnf.fr/ark:/12148/btv1b10500001g/f257.item.r=.zoom</image>


<div>
<id>p126r_a1</id>
<head>Mouler <pa>fruicts</pa> en <m>sucre</m><lb/>
et <al>animaulx</al> </head>


<ab>Le <m>sucre</m> est gras <add>a couler et brusc &amp; rompa{n}t esta{n}t sec</add> et d'iceluy on gecte bien choses rondes<lb/>
&amp; gros muscles, mays malaisem{ent} choses subtiles &amp; delicates.<lb/>
Toutesfois essaye le <m>sucre</m> fort clarifié. Il fault tremper<lb/>
toute une <tmp><ms>nuict</ms></tmp> ou un <tmp><ms>jour</ms></tmp> le <tl>moule</tl> de <m>plastre</m> plustost que gecter<lb/>
le <m>sucre</m> affin qu'il soit bien abreuvé d'<m>eau</m> &amp; ne boive pas<lb/>
le <m>cirop</m>. Il fault aussy qu'il soict bien en despouille<lb/>
car le <m>sucre</m> est aigre &amp; brusc. Enfin ne pense de gecter<lb/>
rien en <m>sucre</m> qui ne soict bien en despouille et qui ne se<lb/>
puisse nettement mouler en deulx parties pour s'ouvrir<lb/>
quand besoing sera. Si tu veulx mouler un <pa>raisin</pa>, il le<lb/>
fault prendre co{mm}e touts aultres <pa>fruictz</pa> en sa vigueur<lb/>
naïfve, car s'il est frestri, il viendra de mesme. Advise<lb/>
doncq de faire tes <tl>moules</tl> en la naturelle <tmp>saison</tmp> de<lb/>
chasque chose. Le <pa>raisin</pa> co{mmun}ement qu'on veult<lb/>
gecter en <m>sucre</m> se faict artificiellement ou avecq de la<lb/>
<m>cire</m> ou <m>terre,</m> ou avecq des grains mesmes raportés<lb/>
avecq de la <m>cire</m> fondue sur quelque <tl>plaste</tl> &amp; chose pleine,<lb/>
de facon qu'ils soient bien serés et en despouille &amp; ne<lb/>
facent qu'une moictié. Ou bien si tu as de ces <pa>raisins</pa> qu'on<lb/>
apelle <pa>chauchés</pa> ou <pa>sauvignons</pa> qui ont le grain fort<lb/>
pressé. Enchasse la moictié d'iceluy dans la <tl>plaste<lb/>
d'<m>ardille</m></tl> et gecte sur l'aultre moitié. Et s'il y a quelque<lb/>
grain qui ne soit en despouille, arrache le. Note qu'en<lb/>
<m>sucre</m> ne mesmes en <m>metal</m> le <pa>raisin</pa> qui ha les grains clairs<lb/>
&amp; separés ne se peult bonnement gecter pource que les bouts de<lb/>
la grappe seroient si subtils, mesmement si le <pa>raisin</pa> est gardé,<lb/>
qu'il ne pourroit soubstenir les grains massifs. Par ainsi<lb/>
il fauldroit gecter creux, ce que tu ne pourrois si le <pa>raisin</pa>
n'est reserré des grains &amp; sans les avoir espars &amp; clair<lb/>
semés.</ab>


 
<ab>
<margin>left-top</margin>
Pour gecter <pa>poires</pa> &amp;<lb/>
<pa>pommes</pa> en <m>sucre</m>, il ne<lb/>
fault point faire de<lb/>
gect, mays emplir une<lb/>
moictié de <tl>moule</tl><lb/>
et puys<lb/>
joindre les<lb/>
deulx, et<lb/>
tourner<lb/>
tousjours<lb/>
jusques<lb/>
à ce que<lb/>
le <m>sucre</m><lb/>
soict pris<lb/>
et froid.<lb/>
Il ne fault<lb/>
rien mesler<lb/>
au <tl>moule</tl><lb/>
que le seul<lb/>
<m>plastre</m><lb/>
recuit co{mm}e<lb/>
tu sçais.</ab>
 
<ab>
<margin>left-middle</margin>
<figure>+</figure>
Il fault que<lb/>
le <tl>moule</tl> aye<lb/>
trempé tout<lb/>
un <tmp><ms>jour</ms></tmp> et<lb/>
une <tmp><ms>nuict</ms></tmp>da{n}s<lb/>
l'<m>eau</m> froide<lb/>
et soict<lb/>
humide quand<lb/>
tu gectes en<lb/>
<m>sucre</m>.</ab>


<ab>
<margin>left-bottom</margin>
Le signe que<lb/>
le <m>cirop</m> ou<lb/>
<m>sucre</m> fondu en<lb/>
<m>eau</m> est assés<lb/>
cuit pour<lb/>
gecter <pa>fruicts</pa>,<lb/>
c'est quand il<lb/>
faict des filets<lb/>
en le secouant. Et s'il passe ce poinct, il ne seroit pas bien car il se rendroit tousjours<lb/>
humide. Si le <m>sucre</m> s'attaque, il fault y gecter un peu d'<m>amydon</m> dans le <tl>moule</tl><lb/>
ou le frotter avecq une <m>amande</m>.</ab>
</div></root>