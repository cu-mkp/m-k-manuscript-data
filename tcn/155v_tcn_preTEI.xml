<root><page>155v</page> 
<image>http://gallica.bnf.fr/ark:/12148/btv1b10500001g/f316.item.r=</image>




<div>
<id>p155v_1</id>
<head>Rose</head>


<ab>Pource que la <pa>fleur</pa> espanouye est vague &amp; ha ses<lb/>
<pa>foeuilles</pa>confuses &amp; entournées en diverses façons, elle<lb/>
ne se monstre poinct belle qu'elle ne soict paincte, &amp; d'aulta<exp>n</exp>t<lb/>
aussy qu'elle ha pois que la queue d'<m>estain</m> qui<lb/>
est aigre &amp; subtile ne pourroict pas susporter. On moule<lb/>
la <pa>fleur</pa> de la rose seule &amp; à part, luy faisant le<lb/> 
gect grosset affin qu'elle vienne mieulx. Puys on<lb/> 
couppe ce gect au ras de la queue du <pa>bouton</pa>, dans<lb/>
lequel aprés on hante &amp; soulde une tige de <m>fil de letton</m>,<lb/>
à laquelle aussy on soulde les <pa>foeuilles</pa>. Mays pource que<lb/>
l'<m>estain</m>, estant ainsy tanvre, est fascheux à soulder et se<lb/>
peult fondre quelque <pa>foeuille</pa>, et qu'aussy les<pa> fleurs</pa><lb/>
gectées, &amp; principallement la <pa>rose</pa>, ne sort pas belles sans estre<lb/>
painctes, on ne prend poinct la peine de soulder, mays on <lb/>
hante les pieces à raporter &amp; on les colle avecq de la <m>colle<lb/>
de <al>poisson</al></m> qui soict un peu destrempée &amp; parfondue espesse.<lb/>
Et affin qu'elle preigne mieulx, on chaufe legerem<exp>ent</exp> &amp; de lomg<lb/>
l'ouvraige d'<m>estain,</m> car estant froit la <m>colle</m> ne prendroit pas.<lb/>
Aprés que ta <pa>fleur</pa> est ainsy reparée, tu resuits les<lb/>
joinctures des choses raportées avecq de la <m>cire</m> à esbaucher,<lb/>
qui est <m>cire</m> blanche meslée de force <m>ceruse</m> bien broyée, ou pour mieulx,<lb/>
<m>blanc de plomb</m>, la parfondant &amp; acommodant sur ton ouvrage<lb/>
avecq une petite poincte de <m>fer</m> chaulde. En ceste sorte tu peux<lb/>
reparer ces petites barbes qui sont au milieu de la <pa>rose</pa>, ou<lb/>
les trous qui pourront estre en quelque <pa>foeuille</pa>. Aprés<lb/>
tu paindras ta <pa>rose</pa> selon le naturel. Si tu gectes ta<lb/>
<pa>rose</pa> en <m>or</m> ou <m>argent,</m> tu peulx bien raporter &amp; soulder. Et<lb/>
en ces mesmes <m>metaulx</m>, quand tu as quelque chose delicate à<lb/>
raporter co<exp>mm</exp>e une <al>mouche</al> ou semblable chose sur la <pa>fleur</pa>,<lb/>
la <m>colle de <al>poisson</al></m> y est singuliere &amp; tient bien fort, l'arresta<exp>n</exp>t<lb/>
avecques quelques petites poinctes qui servent de <tl>clou</tl>.<lb/>
Les <pa>foeuilles</pa> &amp; <pa>bouttons</pa> se peuvent mouler à deulx <tl>moules</tl><lb/>
qui se pourront ouvrir estant recuits, mays non pas plustost.<lb/>
Aprés lesdictes choses se raportent.</ab>
</div></root>