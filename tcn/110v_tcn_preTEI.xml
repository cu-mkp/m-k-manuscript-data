<root><page>110v</page>
<image>http://gallica.bnf.fr/ark:/12148/btv1b10500001g/f226.image</image>


<div>
<cont/>
<id>p110r_3</id>
<ab>Quand il ha mangé quelque chose, en le tourmentant<lb/> 
il le rend. Et si aprés avoir mangé quelque chose il<lb/>
est ainsy pressé soubs le pied, cela le travaille fort<lb/>
&amp; luy faict mal. S'il est blessé il ne mange pas<lb/>
volontiers.</ab></div>


<div>
<id>p110v_1</id>
  
<head><al>Moules</al></head>


<ab>Il n'y a rien mieulx pour les faire ouvrir que de les<lb/>
oindre d'<m>huile d'olif</m> &amp; non d'aultre. Et aprés quand<lb/>
tu les veulx desjoindre, trempe les dans de l'<m>eau<lb/>
froide</m> qui est le secret. Et tu verras que l'<m>huile</m>, encores<lb/>
qu'il semble estre imbu, se retirera à part co{mm}e une grasse.<lb/>
Les <al>moules</al> se rendent plus fortes dans l'<m>eau froide</m>. Et<lb/>
l'<m>eau chaulde</m> malaisem{ent} les dissouldroit. Encores qu'esta{n}ts<lb/>
recuits, ilz soient plus maniables &amp; aisés à dissouldre<lb/>
dans l'<m>eau</m></ab></div>


<div>
<id>p110v_2</id>
 
<head><m>Huile de froment</m></head>


<ab>Se faict sur une lame de <m>fer</m> rougie au foeu. Et l'<m>huile</m> en<lb/>
degoute qui est propre pour oindre le poil d'un <al>papillon</al> ou aultre<lb/>
semblable, car cet <m>huile</m> est incontinent sec &amp; faict deseicher<lb/>
le reste. Il fault que le poil ou la nuge de quelque animal<lb/>
que tu veulx mouler soict couché, car estant debout il feroit<lb/>
relever le sable &amp; soufler.</ab>


<ab><margin>left-middle</margin><figure>#</figure>Si tu veulx mouler<lb/>
quelque chose delicate,<lb/>
co{mm}e une fleur de<lb/>
pensée, aulcuns<lb/>
pour luy donner un<lb/>
peu d’espesseur<lb/>
plus que le naturel.<lb/>
Aulcuns la frottent<lb/>
de <m>beurre</m>. Mays il<lb/>
est mieulx de loingdre<lb/>
d'<m>huile de froment</m>,<lb/>
car il n'ha pas de corps<lb/>
&amp; ne bouche pas<lb/>
tant les petits<lb/>
lineaments. Et<lb/>
si faict affermir<lb/>
la fleur</ab>.</div>


<div>
<id>p110v_3</id>


<head>Gect de <m>plomb</m> et <m>estaim</m></head>


<ab>Pource que l'<m>estaim</m> veult estre gecté fort tanvre, si ta medaille,<lb/>
herbe, ou aultre chose à mouler est tanvre &amp; subtile, fais qu'il<lb/>
y aye plus d'<m>estaim</m> beaucoup plus que de <m>plomb</m>. Sçavoir moins<lb/>
que la quarte partie de plomb sur trois d'estaim. Et encores ne<lb/>
mect on le <m>plomb</m> que pour l'alier.  Au contraire, si tu veulx<lb/>
mouler quelque chose forte &amp; espesse, mays beaucoup plus<lb/>
de <m>plomb</m> que d'<m>estaim</m>. Et en l'un &amp; l'aultre tu peulx mectre<lb/>
un peu d'<m>estaim de glace</m>, mays fort peu, avecq un peu de <m>rousine</m><lb/>
quand tu vouldras gecter. Despuys en moulant de <m>plomb</m> fin et<lb/>
noeuf, j'ay mis sur une lb deulx onces d'<m>estaim</m> fin. Et moulant<lb/>
d'<m>estaim</m> fin, j'y ay mis ii <figure>℥</figure> de <m>plomb</m> fin pour lb. J'ay faict des<lb/>
herbes &amp; <al>serpents</al> co{mm}e le naturel</ab>


 
<ab><margin>left-bottom</margin>J'ay gecté l'<m>estaim</m><lb/>
presque rouge<lb/>
et le <m>plomb</m> de<lb/>
mesme, qui touteffois<lb/>
n'avoict pas trop<lb/>
demeuré au foeu,<lb/>
car il s'y aigrist<lb/>
et calcine.</ab></div></root>