<root><page>090v</page> 
<image>http://gallica.bnf.fr/ark:/12148/btv1b10500001g/f186.image</image>


<div>
<cont/>
<id>p090r_a3</id>
<ab>bon &amp; propre à mouler. Car s'il est gros, passe le par un <tl>tamis</tl>,<lb/>
et s'il n'est encores asses subtil, lave le, &amp; co{mm}e l'<m>eau</m> sera un peu<lb/>
reposée, vuyde celle qui est encores trouble en quelque <tl>vaisseau</tl><lb/>
à part. Le grossier s'en yra promptem{ent} au fonds du premier<lb/>
<tl>vaisseau</tl>, mays celuy qui sera provenu de l'<m>eau</m> trouble mise<lb/>
à part, ayant faict residence, se trouvera fort subtil. Et<lb/>
lors, s'il n'a asses liaison, broye le bien sec sur le <tl><m>porphire</m></tl>,<lb/>
&amp; tu le rendras impalpable &amp; qui aura liaison co{mm}e de la<lb/>
<m>croye</m>. Puys, s'il te semble, tu le recuiras &amp; derechef le<lb/>
broyeras &amp; mesleras avecq des <m>sels</m>, ou <m>linge <add>ou</add> foeultre bruslé</m>,<lb/>
ou <m>cendres de papier</m> &amp; choses semblables lavées.</ab>


</div>
<div>
<id>p090v_a1</id>
<head><m>Terre fondue des <pro>potiers</pro></m></head>


<ab>Broye le dans un <del><tl>mortier</tl></del> <add><tl>moulin de <m>moustarde</m></tl></add> avecq de l'<m>eau</m> &amp; le<lb/>
rends impalpable, desseiche le &amp; aprés l'humecte avecq<lb/>
<m>eau sel</m> qui donne force à<del>u</del> touts sables pour soubstenir<lb/>
plusieurs gects.</ab>


</div>
<div>
<id>p090v_a2</id>
<head><pa>Orangers</pa></head>


<ab>En Italie, ceulx qui sont aulx pays plus froids, co{mm}e la<lb/>
<pl>Lombardie</pl>, font des caisses quarreés de <m>bois</m>, un peu plus<lb/>
larges au fonds qu'au hault, et y apliquent des boucles<lb/>
aulx costés pour les transporter avecq des leniers, ainsy<lb/>
qu'on porte les gouteus, à cause que les roues avecq lesquelles<lb/>
on les pourroit faire rouler gastent les allées des jardins.<lb/>
Et de deulx ans en deulx ans, ilz n'oublient pas d'ouvrir les<lb/>
costés des caisses pour roigner &amp; couper dextrement, avecq la <m>terre</m>,<lb/>
les extremités des racines des <pa>orangers</pa>, pource que aultrem{ent},<lb/>
co{mm}e elles trouvent le <m>boys,</m> elles se reserrent &amp; replient en elles<lb/>
mesmes &amp; se deseichent par les bouts, &amp; feroient mourir l'abre.<lb/>
Mays co{mm}e elles sont roignées, il leur demeure espace nouveau<lb/>
pour s'estandre, sans trouver la resistance du <m>boys</m> qui les<lb/>
gehenne. Et croy que, pour cet effect, il seroit bon de joindre<lb/>
les costés des caisses avecq des vis &amp; non avecq clous, affin<lb/>
de n'esbranler point la <m>terre</m> quand on les ouvre.</ab>
</div></root>