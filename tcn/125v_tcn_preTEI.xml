<root><page>125v</page> 
<image>http://gallica.bnf.fr/ark:/12148/btv1b10500001g/f256.item.r=.zoom</image>


<div>
<id>p125v_a1</id>
<head>
Viperes et serpens </head>


<ab>
J'ay moulé une vipere, qui pour le gect est des plus propres <lb/>
que nul aultre serpent, pource qu'elle ha belles escailles &amp; <lb/>
bien apparentes par tout le corps, &amp; principallem[{ent}] sur la teste <lb/>
et soubs la gorge. Elle ha la teste platte, le museau rousset <lb/>
tendant a l'incarnadin &amp; retroussé co{mm}e l'aspic cornu ou comme <lb/>
le dessus du groin d'un cochon, grosses machoueres, les yeulx <lb/>
fort pres du museau et la gueule fort ouverte, où elle ha des <lb/>
dents canines doubles de chasque costé sortant toutes d'un tuyau <lb/>
de chair qui les couvre et revest. Elle ha aussy dans la <lb/>
gorge un tuyau de chair faict comme la verge d'un chien, <lb/>
d'où sort son fisson. Les aultres serpents ont double <lb/>
reng de dents. </ab>
 
<ab>
<margin>left-top</margin>

Si tu veulx <lb/>
mouler les serpents <lb/>
la gueule ouverte, <lb/>
il fault couper la <lb/>
teste &amp; la laisser <lb/>
dedans car elle <lb/>
ne seroit pas en <lb/>
despouille. </ab>
 
</div>
<div>
<id>p125v_a2</id>
<head> Mouler tortues </head>


<ab>
C'est une matiere particuliere du gect des serpents &amp; <lb/>
herbes et fleurs, pource que les cavités qui sont entre <lb/>
les deulx coquilles requierent plusieurs pieces. Elles <lb/>
se moulent de <m>plastre</m> pour gecter en sucre sans faire gect <lb/>
co{mm}e font toutes choses que tu vouldras. </ab>
 
</div>
<div>
<id>p125v_a3</id>
<head>
<m>Plastre</m> pour gect de <m>cire</m> </head>


<ab>
Quand tu veulx gecter en <m>cire</m> dans le moule de <m>plastre</m>, <lb/>
il fault que tu sçaiches pour secret qu'il est besoing <lb/>
que ton moule soict dans l'<m>eau chaulde</m>. Jamays l'animal <lb/>
ne vient si net qu'en metal, pource que la <m>cire</m> grippe. Mays <lb/>
c'est pour esbaucher animal au plus pres du naturel, <lb/>
pour après le reparer. Il en fault bien oster toutes les <lb/>
escailles, car la <m>cire</m> y entreroit &amp; ne se despouilleroit <lb/>
pas. En moulant aussy l'animal, abas les escailles pour <m>cire</m>, <lb/>
&amp; au contraire frotte les au rebours affin qu'elles s'eslevent <lb/>
pour animaulx, car elles s'en monstrent mieulx. N'attend pas <lb/>
aussy à despouiller ta cire qu'elle soict du tout <lb/>
refroidie, mays pendant qu'elle est un peu chaulde, <lb/>
quand tu as aussy moulé le premier gect de l'animal, <lb/>
descouvre le bien la moictié, affin qu'il soit en despouille, <lb/>
y en ayant aultant dans un moule qu'en l'aultre. Fais aussy <lb/>
force gects larges s'entretenant à lanimal affin de le fortifier <lb/>
en se despouillant, &amp; aprés tu couppes cela. </ab>
 
<margin>left-bottom</margin>
<ab>
<figure>+</figure><lb/>
L<m>albastre</m> <lb/>
co{mmun}ement apellé, qui <lb/>
touteffois est <lb/>
<m>plastre</m>, est bien <lb/>
dur mays il se <lb/>
retire fort. Il est <lb/>
bien bon pour en <lb/>
fayre medailles, <lb/>
mays il veult <lb/>
estre fort subtillem{ent} <lb/>
passé. </ab>
</div></root>