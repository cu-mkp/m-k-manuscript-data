<root><page>111r</page> 
<image>http://gallica.bnf.fr/ark:/12148/btv1b10500001g/f227.image</image>


<div>
<id>p111r_1</id>
<head>Recuire les moules</head>


<ab>Volontiers les chassis se deseichent &amp; non recuisent,<lb/>
car recuire est proprem{ent} faire rougir<lb/>
et enflammer au foeu les moules, et deseicher est laisser<lb/>
seiché les moules d'eulx mesmes, ou leur faire evaporer leur<lb/>
humidité, les presentant devant foeu de flamme ou de charbon.<lb/>
Volontiers les moules de noyau se recuisent &amp; les moules<lb/>
de chassis se deseichent.</ab>


</div>
<div>
<id>p111r_2</id>
<head>Fumée de <m>letton</m></head>


<ab>Il est bon d'y recuire les moules à gecter <m>letton</m>, car ceste <m>craye<lb/>
jaulne</m>, qui semble neantmoins remplir les moules, fait gecter<lb/>
fort net, co{mm}e esta{n}t de mesme nature.</ab>


</div>
<div>
<id>p111r_3</id>
<head>Pour le <m>cuivre rouge</m></head>


<ab>Quand il est fondu, il est bon d'y gecter un peu d'<m>estaing</m> fin, car<lb/>
cela le faict courir.</ab>
 
</div>
<div>
<id>p111r_4</id>
<head><m>Terre ardille</m></head>


<ab>Ceste cy, humecte &amp; bien battue &amp; pestrie co{mm}e tu scais, t'est<lb/>
necessaire pour faire le contour pour tes moules.<lb/>
Mays advise qu'elle ne soit pas trop molle. Ains co{mm}e à demy<lb/>
seiche qu'elle ne s'attaque point aulx mains, pour ce que autrem{ent}<lb/>
elle s'attaqueroit à la besoigne. Tiens la tousjours en<lb/>
lieu humide, et fais y des trous, et les emplys d'<m>eau</m>, pour la tenir<lb/>
fraische.</ab>
 
<ab>
<margin>left-middle</margin>
La grise est meilleure qui ne se fend point</ab>


<ab>
<margin>left-middle</margin>
Elle est plus propre que lame de <m>plomb</m></ab>


<figure>
<id>fig_p111r_1</id>
<link>https://drive.google.com/open?id=0B9-oNrvWdlO5X085N09VejNheTQ</link>
<margin>left-middle</margin>
</figure>


</div>
<div>
<id>p111r_5</id>
<head>Fil de <m>fer</m></head>


<ab>Il t'en fault avoyr aussy provision de diverses grosseurs<lb/>
selon les moules que tu veulx faire, de gros co{mm}e fisselle de moing<lb/>
&amp; du delié co{mm}e grosse corde d'espinette pour les petits ouvrages.<lb/>
Tu en fais estant recuit des crampons pour fermer les<lb/>
moules &amp; des poinctes co{mm}e <tl>aiguilles</tl> de diverses longueurs selon<lb/>
ton besoing, pour piquer sur l'animal à mouler &amp; le tenir subgect.<lb/>
Les <tl>aiguilles</tl> n'y seroient pas bonnes pource qu'il fault que ses<lb/>
poinctes soient vuide &amp; de mesme grosseur par tout, si ce n'est à<lb/>
la poincte. Et puys, il les fault faire longues co{mm}e tu en as<lb/>
affaire. Le fil de <m>fer</m> est plus ferme que celuy de <m>letton</m>.</ab>
</div></root>