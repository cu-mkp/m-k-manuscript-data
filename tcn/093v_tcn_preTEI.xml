<root><page>093v</page> 
<image>http://gallica.bnf.fr/ark:/12148/btv1b10500001g/f192.image</image>


<div>
<id>p093v_1</id>
<head>Visaige à destrempe</head>


<ab>Pource que les couleurs à destrempe sont promptem{ent} seiches<lb/>
&amp; qu'on n'auroict pas loisir de parachever les ombres &amp;<lb/>
touches qui sont au visaige, on mouille le derriere du<lb/>
visaige qui est sur <m>toile</m> avecq une <tl>esponge</tl> mouillée. Puys,<lb/>
avecq un petit <tl>pinceau</tl>, on faict les ombres, qui ne se deffont<lb/>
point. Aprés on pose la carnation, qui n'empesche point que les<lb/>
ombres desja faicts ne paroissent. Et encores d'une carnation<lb/>
plus vive on touche les endroits plus relevés. Et avecq une<lb/>
aultre <tl>pinceau</tl>, en hachant, on <add>re</add>faict les ombres. Les trais<lb/>
d'ombre ne se deffont point pource qu'ilz sont de <m>bistre</m>, qui tasche<lb/>
la <m>toile</m> co{mm}e la <m>rouille</m>. Ledict <m>bistre</m> est bon <del>avec</del> pour faire les<lb/>
ombres à destrempe <del>mesle</del>, car à <m>huile</m> il n'a point de corps &amp; ne seicheroit<lb/>
qu'à grand peyne. On mesle parmy lesdict <m>bistre</m>, pour umbre, de l'<m>ocre<lb/>
de ru</m> &amp; un peu de <m>vert de vessie</m>. Le meilleur <m>bistre</m> est<lb/>
celuy gras &amp; luisant des cheminées des grandes cuisines. Il est<lb/>
difficille à broyer &amp; crie sur le <m>mabre</m>.</ab>
</div>


<div>
<id>p093v_2</id>
<head><m>Azur</m></head>


<ab>L'<m>azur d'esmail</m> veult estre tousjours lavé pource que les<lb/>
ordures qui se cognoissent dans les laveures le font mourir.<lb/>
Il le fault coucher toujours deulx foys, &amp; la premiere<lb/>
fort espés, menant le <tl>pinceau</tl> en le couchant premierem{ent} de long<lb/>
puys de travers. <figure/> Il s'employe mieulx sur la <m>toile</m>,<lb/>
où il s'emboit incontinent, que sur le <m>boys</m>. Le <m>vernis</m> le<lb/>
remect en sa vigueur, pource que s'embevant il vient obscur.<lb/>
Pour l'essayer, les <pro>painctres</pro> portent leur <tl>palette</tl> ches<lb/>
les <pro>grossiers</pro>, &amp; le destrempent &amp; alient avecq un peu de blanc<lb/>
broyé à <m>huile</m>, car en ceste sorte, le beau monstre sa vivacité<lb/>
turquine, mays le mauvays est gris lavande. Le plus<lb/>
delié est le meilleur pour travailler. Il se subtilie en<lb/>
<del>travaillant</del> le lava{n}t.</ab>
</div>

<div>
<id>p093v_3</id>
<head>Violet et <m>laque</m></head>


<ab>Il se faict d'<m>azur</m> &amp; de <m>laque</m>, laquelle s'esprouve aussy<lb/>
sur la pallete avecq le blanc. Celle est estimée belle qui, sur<lb/>
un costeau poly ou sur un <m>verre</m>, donne une couleur claire<lb/>
de <del>rouge</del> rose rouge tirant un peu sur le violet. Celle qui est<lb/>
d'un <del>noi</del> rouge obscur n'est pas si agreable.</ab>
</div></root>