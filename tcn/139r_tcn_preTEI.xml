<root><page>139r</page> 
<image>http://gallica.bnf.fr/ark:/12148/btv1b10500001g/f283.image</image>


<div>
<id>p139r_1</id>
<head>Gect de <m>plomb</m> et d'<m>estaim</m></head>


<ab>
Quand il est souvent fondu il s'aigrist &amp; rend<lb/>
frangible pource qu'il se gecte fort chault, &amp; se rend demy<lb/>
calciné.<lb/>
Use doncq<lb/>
du noeuf.</ab>


<ab>La ligne que j'ay pratiquée pour <al>lesards</al> &amp; <al>serpents</al><lb/>
c'est deulx ℥ d'<m>estain fin</m> sur une lb. de <m>plomb naeif</m> &amp; non<lb/>
sophistiqué. Le moule se faict du sable susdict commun<lb/>
à touct <m>metaulx,</m> co<exp>mm</exp>e il est recuit le laisses froidir jusques<lb/>
à ce que tu puisses tenir le doigt sans laesion dans le trou<lb/>
du gect. Quand au <m>plomb</m> on le fond dans un crusol<lb/>
à foeu de souflets jusques à ce que le crusol &amp; le <m>plomb</m><lb/>
soict rouge. Comme il est en cet estat, repurge le de <m>charbon,</m><lb/>
ou avecq un raclouer faict à propos ou avecq le vent du<lb/>
petit souflet. Ce faict laisse le poser ainsy rouge, &amp;<lb/>
recuire en soy mesme un peu, puys gecte y si tu veulx, un pe<lb/>
de <m>rousine</m> pour brusler la crasse. Touteffoys aulcuns<lb/>
trouvent mieulx de n'y en mectre poinct à cause qu'elle laisse<lb/>
crasse. Mays co<exp>mm</exp>e ilz sont prests à gecter, il ne fault pas<lb/>
qu'ilz oublyent de gecter dedans aussy gros qu'une ferve<lb/>
d'<m>estain de glace</m> sur chasque lb. de <m>plomb,</m> et quel soict<lb/>
rouge co<exp>mm</exp>e <m>metal</m> fondu quand il entre dans le moule. Et<lb/>
si le moule est grand, il est mieulx de le mectre en une presse<lb/>
affin qu'il se joigne bien, &amp; que le <m>plomb</m> ne s'espanche<lb/>
poinct hors du molle. Touteffois si cela advenoit &amp;<lb/>
que pour la premiere ou deux ou troisiesme fois,<lb/>
ton moule ne fust pas remply, gecte hardiment car<lb/>
pourveu que ton <m>metal</m> soict rouge, il se reprendra &amp; joindra<lb/>
avecq l'aultre, et viendra trés net co<exp>mm</exp>e le principal.<lb/>
Le mesme se peult dire de l'<m>estain fin</m> pour les choses<lb/>
tanvres. Et la ligne de l'<m>estain fin</m> c'est d'une ℥ de <m>plomb<lb/>
neuf</m> sur une lb. diceluy. Les grands moules se doibvent<lb/>
mectre en presses bien serrés entre deulx planches de <m>cuivre,</m><lb/>
&amp; puys les ensevelir dans le sable, qui est meilleur que<lb/>
les <m>cendres</m>, pource que par sa poisanteur, il selle mieulx.<lb/>
Aultrem<exp>ent</exp> ses grands moules sont subgects à s'entrouvrir par<lb/>
la poisanteur du <m>metal</m>. Aulcuns font un pot quarré.</ab>


<ab>
<margin>left-top</margin>
Quand la medaille est espesse,<lb/>
on n'est pas astraint de gecter<lb/>
si chault que quand elle est<lb/>
tanvre.</ab>




<ab>
<margin>left-top</margin>
<figure>+</figure>
Note que si tu<lb/>
les veulx gecter<lb/>
en <m>os de seiche,</m><lb/>
il ne fault pas<lb/>
qu'ilz soient gueres<lb/>
chaulx, pource qu'ilz<lb/>
brusleroient l'<m>os<lb/>
de seiche</m>. Essaye<lb/>
pour cet effect<lb/>
avecq du <m>papier</m>.<lb/>
S'il roussist<lb/>
le <m>papier</m>, c'est<lb/>
assés, il est bon<lb/>
à gecter mays<lb/>
s'il noircist le<lb/>
<m>papier</m>, il est<lb/>
trop chault.</ab>
   
<ab>
<margin>left-bottom</margin>
Si tu veulx<lb/>
gecter un foeillet<lb/>
escript, fais ta<lb/>
ligne<lb/>
moictié <m>plomb</m> &amp;<lb/>
moictié <m>estain,</m> &amp;<lb/>
aussy tost qu'il<lb/>
sera fondu, gecte<lb/>
entre deulx <m>cartons</m><lb/>
en lieu fort plain<lb/>
&amp; au niveau. &amp; avecq<lb/>
une poincte d'<m>or</m><lb/>
ou de <m>boys</m> dur,<lb/>
grave à gaulche<lb/>
l'escripture qu'il<lb/>
te plaist. Et<lb/>
ayant versé<lb/>
le <m>plomb</m> sur<lb/>
un <m>carton</m>, presse<lb/>
dessus avecq<lb/>
l'aultre <m>carton</m><lb/>
adapté.</ab>


<cont/>
</div></root>