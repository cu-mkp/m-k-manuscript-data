<root><page>015r</page> 
<image>http://gallica.bnf.fr/ark:/12148/btv1b10500001g/f35.image</image>


<div>
<id>p015r_a1</id>
<head><m>Drap damassé</m></head>


<ab>Tu peulx damasser un <m>drap</m> de deux differentes couleurs,<lb/>
et imiter la broderie sans adjouster aulcune chose à iceluy en ceste<lb/>
sorte. Comme il est <m>tainct</m> en jaulne, ponce dessus tel patron qu'il te<lb/>
plaira. Puys tu faulfileras de la <m>fisselle</m> ou plus grosse <m>cordette</m><lb/>
sur le poncis, et le boutte en la <m>teincture de guesde ou pastel,</m> &amp; il<lb/>
se fera vert, hormis ce qui est dessoubs la <m>fisselle</m> qui demourera<lb/>
jaulne à cause que la <m>taincture verte</m> n'y aura poinct penetré. Ainsy<lb/>
pourras tu fayre des aultres couleurs, et au lieu de <m>corde</m> ou <m>fisselle</m>,<lb/>
adjoustes sur la premiere couleur<del>s</del> des pieces de meschant <m>drap</m> taillées<lb/>
en forme de moresque. En ceste sorte tu auras de la broderie à bon<lb/>
marché.</ab>


</div>
<div>
<id>p015r_a2</id>
<head>Gecter en <m>fonte</m></head>


<ab>On gecte les chandeliers et petits ouvraiges en <tl>chassis</tl> avecq<lb/>
du sable. Et aprés avoir emprainct l'ouvraige, on le saulpouldre<lb/>
de <m>farine</m> affin de mieulx faire courre la<del>e metal</del> <m>cuivre</m> ou <m>letton</m>.<lb/>
Quand le sable a servi un moys, il en fault prendre de recent<lb/>
pource que celuy qui a servy, se recuisant <del>au feu</del> <figure>+</figure>, se desseiche &amp;<lb/>
perd sa lyaison. Touteffois il sert à mesler parmy le nouveau,<lb/>
car il faict que la besoigne ne soufle pas tant. On gecte en <m>terre</m><lb/>
les grands ouvraiges comme artiglerie, cloches &amp; choses semblables,<lb/>
&amp; le <m>cuivre</m> gecté en <m>terre</m> ne faict pas tant de <m>chappe</m> et est plus<lb/>
blanc que celuy qui est gecté en sable. La <m>terre</m> est <m>ardille sabloneuse</m><lb/>
meslée de <m>fiente de cheval</m> &amp; de <m>bourre</m>. Celle qui <del>est</del> a servi à la <m>fonte</m>,<lb/>
qui est noire, cuicte &amp; comme bruslée, se <del>gecte</del> mesle parmy les sables<lb/>
<m>artificiels</m> &amp; est fort bonne. <add>Pour adoulcir &amp; faire courre le <m>cuivre</m> on y<lb/>
gecte, esta{n}t fondu, un peu de <m>plomb</m> qui ne s'alie pas mays se trouve à la<lb/>
superficie du gect.</add></ab>


<ab>
<margin>left-middle</margin>
<figure>+</figure><lb/>
à la chaleur du<lb/>
<m>metal fondu</m></ab>


</div>
<div>
<id>p015r_a3</id>
<head>Gecter <m>or</m> et <m>argent</m></head>


<ab>Il fault que le sable soict de chose fort seiche &amp; aride &amp; bien<lb/>
recuite au chassis, car si elle estoit humide comme le sable des<lb/>
<pro>fondeurs</pro>, l'<m>or</m> ou l'<m>argent</m> saulteroient &amp; porteroient dommaige. Il est<lb/>
besoing aussy que la <m>terre</m> suppe le <m>metal</m>, car l'<m>or</m> ou l'<m>argent</m> gecté<lb/>
<del>est</del> se rend fort spongieulx. C'est pourquoy il le fault rebattre, aultrem{ent}<lb/>
il est frangible, co{mm}e on voict aulx manches de <tl>cuilleres</tl>.</ab>
</div></root>