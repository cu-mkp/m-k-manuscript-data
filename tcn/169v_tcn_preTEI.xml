<root><page>169v</page>
<image>http://gallica.bnf.fr/ark:/12148/btv1b10500001g/f344.image</image>


<div>
<id>p169v_1</id>
<head>Mouler fort tanvre<lb/>
co{mm}e font les <pro>bimbalotiers</pro></head>


<ab>Ils moulent en <m>papier</m> &amp; <m>carton</m>, car ne la <m>terre</m> sable,<lb/> 
ou <m>metal</m> ne mouleroient pas si net, &amp; ne recepvroient<lb/>
pas. Ou bien ilz gravent en <m>pierre d'<pl>Istre</pl></m> le principal<lb/>
endroit, &amp; le revers est de <m>papier</m> ou <m>carton</m>.</ab>
</div>
 
<div>
<id>p169v_2</id>
<head>Reduire une figure ronde<lb/>
en cave</head>


<ab>Il te la fault premierem{ent} mouler avecq du <m>plastre</m>, co{mm}e dict<lb/> 
est cy devant, &amp; dans le <m>plastre</m> y gecter en <m>cire</m>, de laquelle<lb/>
il te viendra un relief que tu repareras bien net, et l'es<del>b</del>baucheras<lb/>
à ta fantasie. Et puys tu mouleras ce relief de <m>cire</m> encores<lb/>
dans du <m>plastre</m>, ou pour mieulx avecq ton sable destrempé <figure>#</figure><lb/>
comme pour noyau, &amp; dans yceluy gectes y du <m>plomb</m> &amp;<lb/>
d'iceluy tu auras un relief bien net, &amp; s'il ne l'est repares<lb/>
le <add>sur le <m>ciment</m> ou aultres</add>, &amp; prens garde qu'il soict tousjours bien en despouille.<lb/>
Et cestuy cy te servira tousjours de modelle pour fayre<lb/>
tant de caves qu'il te playra. En ceste sorte pose <add>la moictié de</add> ta figure<lb/>
de <m>plomb</m> <m>huilée</m> &amp; mouillée d'<m>eau de vye</m> selon que dessus, dans la plaste<lb/>
d'<m>ardile</m>, puys moule ceste moictié avecq d'une <m>plastre blanc</m>. Ayant faict prise,<lb/>
<del>Apres</del> <add>et ayant bien uny &amp; aplani le <m>plastre</m></add>, ayes ta <m>cire</m> noire meslée de <m>soufre</m> co{mm}e dict est, pource que<lb/>
elle ne laisse rien dans le moule &amp; se fond plustost. Trempe la<lb/>
dans de l'<m>urine</m> chaulde &amp; y estant asses ramollie, fays en<lb/>
empraincte sur la moictié de la figure de <m>plomb</m>. Et <del>elle</del> tu<lb/>
auras le cave bien net. Adapte aprés le cave de <m>cire</m> en<lb/>
forme quarrée co{mm}e il te playra avecq suffisante espesseur,<lb/>
&amp; la fais bien unie de touts costés, &amp; <del>ainsy</del> aprés<lb/>
moule ceste <m>cire</m> cavée, &amp; empraincte d'une part, &amp; platte<lb/>
&amp; unie de l'aultre, en la mesme facon que tu moules les<lb/>
medailles plattes de <m>cire</m> ou <del>aultre</del> <m>metal</m> en noyau.<lb/>
Et le moule en noyau te rendra en <m>argent</m> ou tel<lb/>
<m>metal</m> qu'il te playra <del>la m</del> une figure semblable<lb/>
à la <m>cire</m>, c'est à dire platte &amp; unie d'un costé &amp; en cave<lb/>
de l'aultre. Et ayant nettoyé ce cave &amp; mis au blanche{ment},<lb/>
s'il est d<m>argent</m> tu y pourras mesler des ouvrages de <m>sucre</m>.</ab>


<ab><margin>left-top</margin>
<figure>#</figure><lb/>
ayant faict un trou dans la<lb/>
plaste d<m>ardille</m><lb/>
en ayant <del>en</del><lb/>
entasse la moyctie<lb/>
de la figure<lb/>
de <m>cire</m> un peu<lb/>
<m>huilee</m> pour<lb/>
mieulx la<lb/> 
retirer</ab>
 
<ab><margin>left-middle</margin>
La <m>cire</m> transparente<lb/>
nest pas bonne ains<lb/>
celle qui ha corps<lb/>
pour bien fayre<lb/>
emprainte</ab>


<figure>
<id>fig_p169v_3</id>
<link>https://drive.google.com/open?id=0B9-oNrvWdlO5MGtBY2MyYTNKTUE</link>
<margin>left-bottom</margin>
</figure> 


<ab><margin>left-bottom</margin>
Comme tu as<lb/>
moule avecq <m>plastre</m><lb/>
&amp; <m>cire</m> une<lb/>
moictie tu peulx<lb/>
mouler laultre<lb/>
de mesme </ab>
<cont/>
</div></root>