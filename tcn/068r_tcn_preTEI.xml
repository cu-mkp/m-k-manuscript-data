<root><page>068r</page> 
<image>http://gallica.bnf.fr/ark:/12148/btv1b10500001g/f141.image</image>


<div>
<id>p068r_1</id>
<head>Tables fantasques</head>


<ab>Tu peulx faire divers compartiments encochés &amp; dans<lb/>
iceulx mectre des poissons pains sur du <m>carton</m> simple au naturel<lb/>
&amp; avecq couleurs, &amp; s'il te semble sur du <m>papier argenté</m> &amp; bruny,<lb/>
qui representera l'escaille, et aprés couvrir cela de <m>corne de<lb/>
lanterne</m> bien claire. Cela mesmes peulx tu apliquer en aultres<lb/>
ouvraiges.</ab>
</div>

<div>
<id>p068r_2</id>
<head>Planter <pa>abres</pa></head>


<ab>Il les fault planter en temps sec, &amp; assembler force<lb/>
terre au pied tout aultour, comme une motte, affin que les pluyes<lb/>
ne remplissent les fosses &amp; ne nyent les <pa>abres</pa>.</ab>
</div>

<div>
<id>p068r_3</id>
<head>Gect</head>


<ab>J'ay essayé 4 sortes de sables pour le <m>plomb</m> &amp; <m>estain</m>, la <m>croye</m>,<lb/>
le <m>verre pilé</m>, le <m>tripoly</m>, &amp; le <m>linge bruslé</m>, touts 4 fort<lb/>
excellents. Mays quand à la <m>croye</m>, il fault qu'elle soict de la plus<lb/>
doulce que tu pourras trouver, comme est celle de <pl>Champaigne</pl> dont<lb/>
usent les <pro>painctres</pro>. Elle despouille fort net, ne veult poinct estre<lb/>
humectée de <m>magistra</m> ne d'aulcune chose, ains toute seiche en son<lb/>
naturel subtillement pulverisé. Le premier gect est tousjours plus<lb/>
nect, touteffois il en soustiendra bien deulx ou trois. Mays il n'y a<lb/>
que le premier il fault que tu advises, quand tu vouldras<lb/>
refaire ton <tl>moule</tl> au chassis, de prendre nouvelle <m>pouldre de croye</m>,<lb/>
qui n’aye point esté mise en oeuvre, car celle qui ha servy au chassis<lb/>
est desseichée &amp; n'ha pas tant de prise &amp; liayson que la recente.<lb/>
Le <m>verre pilé</m> se peult faire en <m>sable de verre commun, touteffois<lb/>
le cristallin</m> est plus excellent. Car le commun ne tient que du <del><m>verre</m></del><lb/>
<m>sel de salicor</m>, mays le cristallin tient du <m>sel de tartre</m> &amp; de salicor<lb/>
tout ensemble, qui touts deulx servent à la fusion, le <m>verre</m> estant<lb/>
calciné &amp; reduit comme à sa premiere matiere. Or, pour le calciner<lb/>
parfaictement, gectes tes lopins de <m>verre</m> quel qu'il soit entre les plus<lb/>
gros <m>charbons</m> allumés que tu pourras, si aultre commodité <del>t</del><add>d</add>e foeu<del>t</del><lb/>
violent te default. Et lorsqu'il sera bien rouge gecte le dans l'<m>eau</m><lb/></ab>


<ab>
<margin>left-middle</margin>
La <m>potée</m> est<lb/>
estimée excellente<lb/>
pour ces deulx<lb/>
<m>metaulx</m>.
</ab>
<cont/>
</div></root>