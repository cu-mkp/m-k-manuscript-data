<root><page>124r</page> 
<image>http://gallica.bnf.fr/ark:/12148/btv1b10500001g/f253.item.r=</image>



<div>
<id>p124r_1</id>
<head>Animaulx à poil et <pa>fleurs</pa> foibles<lb/>
et fort tanvres</head>


<ab>Les animaulx à poil sont malaisés à mouler pource que le<lb/>
poil se releve &amp; se represente co{mm}e meslé &amp; à parcelles amassées.<lb/>
Partant il le fault tenir couché avecq quelque chose desiccative<lb/>
&amp; qui l'affermisse. Et en cela la plus singuliere chose est<lb/>
l'<m>huile de froment</m>, de laquelle tu l'oindras. Estant gecté, tu le<lb/>
pourras reparer. Le corps des <al>papillons</al> et les <pa>herbes</pa><lb/>
qui ont la <pa>tige</pa> &amp; les <pa>foeilles</pa> bourrues de certain poil<lb/>
follet &amp; lanugineulx se doibvent aussy oindre de mesme <m>huile</m><lb/>
pour tenir ceste bourre couchée ; ensemble les <pa>fleurs</pa> qui ont la<lb/>
foeille fort delicate &amp; tanvre, car l'<m>huile de from{ent}</m> sec les roidist et affermit.<lb/>
Et si quelqu'un se vante de mouler ce qui luy sera p{rese}nté,<lb/>
donne luy à mouler la teste bourrue de l'herbe appellée <pa>dent<lb/>
de Lyon</pa> ou un <pa>papus</pa> qui vient des graines de <pa>lapasses</pa><lb/>
&amp; vole de soy mesme au moindre souspir de vent qu'il fasse.</ab>
</div>


<div>
<id>p124r_2</id>
<head>Noyaulx pour mouler creus</head>


<ab>Les animaulx d'<m>or</m> &amp; d'<m>argent</m> se moulent volontiers creux<lb/>
pour eviter la pesanteur, et les frais aussy, s'ilz ne sont<lb/>
bien petits. Mays pour faire l'ame &amp; le noyau, il fault que<lb/>
le <tl>moule</tl> soit fraichement moulé &amp; non sec.</ab>
</div>


<div>
<id>p124r_3</id>
<head><m>Toile d'<al>iraignee</al></m></head>


<ab>Elle se deffaict dans l'<m>eau</m> &amp; par ainsy ne se peult mouler<lb/>
en noyau, mays on gecte l'<al>iraigne</al> et puys on dessaigne<lb/>
les filets tendus entre les herbes qu'elles font aulx champs<lb/>
sur du <m>quarton</m> avecq une <tl>poincte</tl>. On fait aultour un bort<lb/>
de <m>papier</m> collé sur le <m>quarton</m> &amp; on gecte d'<m>estaim</m> bien peu allié<lb/>
de <m>plomb</m>.</ab>
</div>


<div>
<id>p124r_a4</id>
<head><m>Or fin</m></head>


<ab>Il y a une nature d'<m>or</m> qu'encores qu'il soict fin &amp; sans alliage<lb/>
&amp; passé par l'<m>eau fort</m> &amp; l'<m>antimoyne</m> est toutesfoys si aigre<lb/>
qu'il n'endure presque pas le <tl>marteau</tl>. Et la composition du<lb/>
<m>verdet</m> cy dessus descripte pour fayre courre l'<m>or</m>, le rend si doux<lb/>
co{mm}e <m>plomb</m>.</ab>
</div></root>