








Animaulx seiches au four

de longue duree

Plantes les sur une plastre de terre les disposant
avecq

des poinctes de fil de fer comme si tu les
voulois mouler et ilz

les seiche au four apres que le pain est tire
Et ilz demeurre

tousjours ainsy Tant serpents oyseaulx que autres
Mays

il fault quilz soient promptement seiches







Note quil leur fault

donner leur plant &amp; les

mectre dans le sable

comme les fleurs

&amp; promptement

les fayre seicher

au four qui soict

asses chault comme quand

on en tire le pain Et

quil y demeure un jour

&amp; une nuict affin quil soict

bien chau sec car aultrement

il seroict puant

Toutesfois advise

que le four ne soict

pas trop aspre ains

comme la chaleur du

soleil de juin aultrement les
animaulx

se cuisent Estant sec ne les mouille pas

Mays nettoye les

avecq un pinceau ou

une broisse







Animaulx gectes en cuivre

Essaye dles ayans jectes en cuivre de les brunir
comme les

foeilles de pierrerie pour voyr silz prendroient la couleur

de mesme







Advis sur le gect

Ne Prens garde de ne faire ton gect gueres espes et
noublie

pas dy faire dans le conduit diceluy deulx ou trois trous

et coches &amp; comme ton gect aproche de la ch chose
moulee

divise le en trois ou quattre parties comme doigts qui
allent

en poincte &amp; ne soient gueres parfonds Car le metal en
court

plus doulcement sans sempecher de vapeurs &amp; fumee





Fais tousjours

lentree du gect

pres de la medaille

encoche &amp; grumeleux

pour retirer la furie du

metal
    
        
        
        
        
        
     








Yraigne moulee sur une foeille



Les fort grandes ont communement les pieds velus
qui est fascheulx

a mouler si tu ne les couches ou fais flammer avecq une
bougie

ou les affermis &amp; couches avecq de les oignant
de huile de fromant

fais les mourir dans le vinaigre &amp; urine
comme les serpents

&amp; ou dans leau de vye Et puys fais leur plant

sur une foeille de vigne bien faicte ou aultre apres

tu leur peulx rendre leurs poil follet de bourr poil
de

bourre subtil tamise les ayant oinctes dun de
colle de poisson

ou semblable Leur vraye couleur est de vinaigre &amp;
verdet

&amp; puys les parfumer en quelque endroict de soufre Ayant

fait ta tourt plastre dardile poses y ta
foeille de vigne

Et liraigne morte au milieu &amp; transperce dune poincte
de fil

de fer ou de letton le milieu du corps de liraigne
&amp; de la foeille

ensemble Apres pose de biais de petites poinctes de fil de
letton

autour de la foeille de vigne pour la bien asseurer Puys

arreste avecq un peu de cire fondue Et la pointe dun fil
de fer chault

le bout des pattes les adaptant avecq le bout des petites
molettes Fays

le semblable du bout des petites corniches de liraigne
Retourne ðŸœŠ






Pour faire le gect

de liraigne sur la

foeille et pour empescher

que le sable ne couvre liraigne par dessoubs le ventre munis le
bout de la

queue &amp; le bas du corps dun peu de cire fondue &amp; apliquee
avecq le fil de fer chault comme tu scais
En

ceste sorte la foeille se bruslant &amp; la

cire estant fondue il demeurra

deulx petits trous dans la foeille qui seront le gect de
liraigne







ðŸœŠ

La cire estant froide

racle le superflu avecq

la poincte dun

trancheplume affin que

le bout des pattes

demeure net Apres

pose le cercle de terre

aultour &amp; gecte ton

sable destrempe comme

des aultres En ceste

maniere il te fauldra

brusler la foeille de

vigne dans le moule

Aultrement non Et pour

plus facillement gecter

laisse bien mourir

lanimal affin que

se tourmentant il ne

mesle ses pattes

Ayant faict ton

premier gect descouvre

le revers de la foeille

et fais le second gect



