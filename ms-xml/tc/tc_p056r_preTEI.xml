






Trempe excellente pour corps de

cuirasse

Ayes eau de riviere la plus claire &amp; la plus
courante

quil sera possible &amp; fais la chaufer un peu plus que tiede

Puys ayes une botte de gaulde &amp; en prens la grene
&amp; la

mects dans ladicte eau &amp; la fais fort bouillir la
remuant

avecq un baston puys verse la dans un muy ou
aultre

vaisseau puys gectes dedans deulx picotins de
sel

Apres prenes un grand chaulderon de ladicte eau
de

riviere &amp; la faictes chaufer un peu plus que
tiede &amp;

prenes de la terre grasse rouge trois ou quattre
joinctees

destrempes la &amp; la gectes dans le chaulderon avecq
ladicte

eau Prenes aultant de fiente de pigeon que de
ladicte

terre &amp; aultant de fiante de
cheval &amp; aultant de limaille

de fer &amp; le tout destrempes separement &amp; le
gectes dans le

chaulderon &amp; la laisses deulx ou trois
jours puys la gectes

apres dans ledict muy Et remues le tout fort ensemble

Et tant plus ceste trempe sera vielle tant mieulx vauldra





Vernis pour destrempe

Tu peulx fayre du mabre a destrempe de laque ou
rose

de gand &amp; de croye Estant sec glacer de
laque destrempee

en vin car la colle la faict mourir &amp; noircir Et tout
se monstrera

rouge Mays le vernis que tu y mettras qui penetrera fera

monstrer obscur &amp; clair ce qui le debvra estre Le vernis

se faict ainsy mesle avecq tourmentine claire de venise

de lhuile daspic &amp; jusques a ce que le
tout soit asses cler

&amp; liquide &amp; il se faict sans feu Cestuy es cy est
pour

les choses a destrempe Et le vernis de tourmentine
que

tu scais pour les tableaux Le vernis pur daspic
nest

pas bon pour les tableaulx car lhuile daspic est
trop

penetrant &amp; faict petiller les couleurs sil nest de long temps

faict



