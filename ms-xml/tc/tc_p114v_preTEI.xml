











Cela ainsy pr√¶pare pose ton de premier demy
molle sur la

tourtelle de terre ardille &amp; y mects le
cercle de mesme aultour

&amp; fais la marque de lespesseur semblable a la premiere

puys avecq un aultre pinceau asses
grosset mouille bien

par tout la moictie &amp; le ventre descouverte de ton
animal

Et deau de vye sans laisser rien sil est
possible qui nen soict mouille

car cest le secret qui faict venir net Et apres le plus

promptement quil te sera possible devant que leau de
viye

ne sesvapore destrempe ton sable et le gecte a secousses

et en souflant &amp; mouvant le moule
comme tu as faict au

premier prenant garde que le premier q
commancement de
ce que tu verses sur lanimal doibt estre un peu plus cler

que le suivant affin quil mouille bien par tout &amp; resuive les

plus subtilles parties Adoncq laisse un quart
dheure

fayre prise puys oste le cercle &amp; tourtelle dardille Et

avec un costeau adapte tes deulx moles uniment
ensemble

en forme longuette de mandorre comme dict est a
cause du

gect Et trempe un peu tout le moule mesmement a
droit

les joinctures dans leau Car cecy est un aultre secret

pour les desjoindre Aultrement tu romprois tout
Separes les doncq par ce moyen dextrement Et apres

retire doulcement &amp; avec patience et moyen la moictie

de lanimal demeuree dans lun des moules pour le
tirant
tantost dun coste &amp; tantost dun aultre pour eviter de ne rompre

rien diceluy ne gaster aussy quelque chose du moule
Et

lequel estant vuide retire rejoints les deulx moicties
affin

que aulcune poulsiere ny entre &amp; les mects a part jusques a

ce que tu les veuilles recuire faire le gect &amp; les souspirals

&amp; mectre les crampons Et quand a lanimal affin quil ne

se seiche &amp; que tu en puisse mouler quattre ou cinq fois

mects le dans leau Et croy quil se garderoit encores

mieulx dans leau de vye Toutesfois le mieux seroit de mouler

au mesme jour les 4 ou 5 moules que tu peulx
faire

pourceque ces animaulx infects deulx mesmes sont dans

un jour puants Ayant laisse tes
moules un jour ou deulx es a
essorer

car il se garderont humides bien un moys fais les
souspirails a une moictie

    







+

Note que quand tu as

faict ton second gect si tu

laissois un jour ou une

nuict ton moule sans

louvrir Il te le fauldroit

apres tremper dans

leau chaulde ou bien

le recuire plustost que

louvrir comme pour les

chancres




Si apres que les deulx

moicties du noyau ont

faict prise forte &amp; dure
tu ne trampois le moule

dans leau il ne se

desjoindroit point Mays

comme tu trempes le revers

du moule dans leau lhuile

imbeue se retire a la superficie

&amp; adroit les joinctures &amp; les
faict separer




Toutesfois advise

bien que ton second moule

soict de bonne espesseur

&amp; quil soict asses dur

pourceque sil manque

en cela apres lavoir

trempe en leau &amp; que

tu le vouldras ouvrir

il y a dangier quil

ne se rompe Advise

doncq dobvier a cela

Et le voulant ouvrir

trempe le tout dans

leau et le frotte par tout ou il sendurcira

sil ha faict bonne

prise Alors prends

tes deulx moules joincts

avecq un linge rude

pour avoir plus de

prise Et separe les

avecq force comme si

tu voulois escarteler

un pain Mays sil

advient quil se rompe

joincts le &amp; par le

revers fortifie les joinctures avecq des crampons

    







Apres tu peulx reparer les faultes

avecq de petits ciseaulx







