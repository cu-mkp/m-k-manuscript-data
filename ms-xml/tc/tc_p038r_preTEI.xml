








Saphir

Il se trouve des saphirs quon appelle de treille pource quils
sont

perces et quon dict que certain roy en avoict faict certain
ornement en forme

de treille comme seroict peult estre lescran de
    charlemaigne ainsy nomme au

tresor de Saint denis ou les pierreries sont mises en
oeuvre sans foeille affin

den avoyr la jouissance du jour dune part &amp; daultre &amp; pour
monstrer

leur naifvete Jen en ay un blanc qui semble estre brut &amp; perce et
est mouschette

de tasches bleues par tout Jay opinion quelles soient artificielles
&amp; quelles soient



de taffre ou desmail azure fort cler parfondu sur le
saphir la lime y

mort comme sur le beril





Safran

    Il se contrefaict &amp; saugmente avecq des foeilles de
soucy a demy seiches

&amp; retorses comme un fil &amp; mises a seicher au
plus chault soleil &amp; se mesle

&amp; ledict soucy donne mesme quelque taincture







Saphir

Les tailleurs de pierre quelques foys choisisent de vieux
lopins de vittres

antiques aulx fenestrages des eglises qui sont beaucoup
plus espesses que

celles daujourdhuy &amp; sont de plus naifves couleurs Si
cest pour souf

saphir ilz choisisent de beau bleu &amp; de tel endroict quil ny
aye point de pieces grains

sil est possible Et layant couppe en quarre avecq lesmery il le
taillent

a biseaulx &amp; le polissent Et en ceste sorte ilz contrefont de
tresbeaulx

saphirs Le vieulx esmail dazur pour argent
tirant sur leau marine estoit

fort propre pour contrefaire des saphirs mays il ne sen

trouve guere On contrefaict des eaulx marines avecq du verre
blanc mays ilz

le prenent au cul du verre







Ambre

La couleur orangee qui est a lambre transparent et a laultre
qui a

corps nest pas interieure Car par dedans il est blanchastre Mays

par viellesse il ou en le portant il adquiert ceste crouste
rousse Cest

pourquoy ceulx qui le taillent avecq la lime ou sur la
roue Nostent poinct

sil est possible ceste crouste Ains seulement le polissent le
frottant

avecq un baston de saul ou aultre bois
dous saulce dans de leau &amp;

saulpouldre de tripoly de bretaigne Et il prend beau
polyment Sil est

trop jaulne paille &amp; que tu luy veuilles augmenter la couleur pendes
le

au dedans dune cheminee ou il aye force suye &amp;
fumee Et il prendra

couleur rousse orangee Essaye de prendre le plus blanchastre
transparent

Et le mects verdir sous le fient comme les os
Ou bien fais le fumer

en lieu clos a la fumee du safre ou du
manganese &amp; aultres drogues

que tu scais Ou dans urine &amp; vinaigre distille mesle
de couleurs ou a la

vapeur deau fort bouillant dans du cuivre ou eau
fort bouillant avecq

de largent &amp; sel armoniac &amp; Aulcuns taillent
lambre a faces sur

une roue de bois dous avecq de la potee au lieu
desmery &amp; le jayet aussy

Le sel appelle de langlois de armonic est sel
mineral qui semble pierre de

mabre et est mineral fort dur a grands pieces comme celuy
de cardonne &amp;

monserrat





Jay experimente

que le faisant

bouillir en lexive

ou eau corrosive

il devient roux

en la superficie

Et sil est frotte

contre du sapin &amp;

boix douls plustost

questre refroidi

il se taille aysement



