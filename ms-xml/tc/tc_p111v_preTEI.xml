








Eeau de sel armoniac

Il suffist la grosseur de deulx chastaignes
de sel

armoniac pulverise dans un pot deau Et
qua la langue

tu trouve leau mediocrement salee Car trop nest pas
bon







Sanguine

Pour nettoyer les diverses couleurs du plomb &amp; de
lestaim

on pulverise de la sanguine &amp; avecq des sayes on en
frotte leouvrage

moule







Chancre et escrevisse



Ce sont des plus difficilles a mouler &amp; qui les moule bien

en moulera bien daultres choses fort subtilles







Lesards

Quand on les prend avecq les deulx doigts par les
costes de

la teste au droict des oreilles on luy faict ouvrir la g
gueule

puys on luy prend lae bout de la mandibulle basse avecq
le bout de longle &amp; apres de celle

de dessus il serre longle mays il ne la peult pas
passer mays

il serre bien fort Et sil mordoit la chair vive il ne
scauroit

au laisser la prise &amp; ny auroit meilleur remede que de
luy

couper promptement la teste Au printemps
comme ilz ont change de

peau ilz sont plus beaus





Les petits lesards quon prend leste de la grandeur
de petites lesardes gris sur le

dos &amp; vers par dessoubs sont

fort propres pour gecter en argent

&amp; or ou aultre

metal pourcequilz

ont lescaille plus rude que les lesardes

&amp; se monstrent mieulx





comme une tenaille









Composition de sable

Tout estant recuit comme il est dit cy dessus Prens

quattre 4 pleins crusols de plastre deulx 2 de
brique

&amp; un dalum de plume Ne passe pas par le tamis
pour

mesler May pourceque lalum ne passeroit pas

Mesle avecq les mains jusques que lun ne lautre

ne blanc ne rouge ne se cognoisse parmy lautre

Si ton plastre nestoit fort ny mesle pas du tout tant de
alum

de plume Car il attendrist les moules Advise bien aussy
que

ton sable ne soict pas chault (comme il est incontinent quil
a este

recuit) C quand tu le vouldras destremper deau Car
cela les

faict les moules trop tendres &amp; rompans







Tu peulx bien

quelques fois diminuer

la quantite du plastre

si tu ne le trouves asser

fort pour resister au

foeu &amp; sil se fend

&amp;Affin que la partie

des tuiles pilees

soubstienne avecq lalum

de plume que tu

pourras augmenter

aussy affin quil

fasse meilleure

liaison



