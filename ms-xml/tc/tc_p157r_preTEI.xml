






Moyen des orfevres pour mouler

creux

Ils moulent en deulx os de seiche leur
animal ou aultre

ouvrage solide quilz ont ou desja faict ou esbauche en cire

&amp; gecte en plomb Comme il est bien emprainct dans les
deulx

os de seiche ilz mectent entre ces deulx
os un papier

&amp; joignent les os &amp; gectent Louvrage vient party
par

moictie Et puys avecq ch un chaple ils cavent
aussy

subtils quilz leur plaist les deulx moities gectees dor ou

dargent Et puys les souldent ou brasent





Rouge cler

Aulcuns orfevres lesprouvent sur de lor esp
battu tanvre

&amp; bien bruny avecq le chaple Mays il est mieulx de
lesprouver

sur un lingot dor Et esprouver aussy en ouvrage ou
grand

ou fantasque tes matieres Pourceque si elles paroissent

bien en grand ouvrage &amp; extraordinaire Elles se
demonstrent

excellentes en ouvrage commun 





Nettoyer et desgraisser

tes ouvrages gectes destain

et aultres

Fais de la lessive curieusement passee par de
bonnes

cendres et comme elle sera recente &amp; point grasse
Fais

y bouillir ton ouvrage moule Et le suif et gresse sen part





Disposer lherbe ou fleur pour

gecter

Mets tousjours a lenssus le principal envers de la chose

pourcequil vient mieulx et plus net que le bas

Fais le gect large &amp; que le supraplus (qui est la
masselote

aulx fondeurs de grand gect Et
mesmement pour largent qui veult

le moule bien chault &amp; estre gecte fort chault

Les choses fort tanvres veulent estre gectees fort
chault 




Quand tu

cognois que la

tige dune fleur

bruslee dans

le moule qui

ne souvre point

est bien reduicte

en cendre

cest signe que

le reste est bien brusle






Mousches

Elles se moulent

mieulx sur une

foeille seule quen

sur un bouquet

ou fleur ou

branche dherbe

pourceque la

foeille seule

se moule a

deulx moicties

qui estant recuits

se peuvent ouvrir

et bien nettoyer

&amp; le gect si fait

mieulx Advise

en prenant la

mouche de ne

rompre pas les

jambes &amp; de ne

la laisser pas

trop secher

car lors les jambes

tombent Et si cela tadvient colle avecq colle

de poisson les mesmes jambes et avecq cire

ou bien adaptes en de poil de porc ou de

corde despinette Arreste la foeille

sur la platene dardille avecq deux

poinctes Et la

mouche avecq

une poincte

au milieu du

corps &amp; les pattes avecq de la cire



