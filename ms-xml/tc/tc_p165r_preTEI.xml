








Reparer

Si en ton gect il survient quelque petit trou racoustre le

avecq de la cire gommee a esbaucher qui soit noire ou grise







Laque

Si estant broyee tu la laisses seicher sans la tenir en
leau

elle dessechera &amp; tu auras aultant de peyne a la broyer
comme

au paravant La







Tendre un portrait en toile

Sil est foule &amp; plisse en le roulant mouille le par

derriere avecq une esponge mouillee &amp; tu le tendras
fort

uny sans le gaster







Plastre a mouler

Quand il est long a fayre prise &amp; seicher cest signe quil
est

trop gras &amp; humide qui est ce qui le faict retirer au foeu
&amp;

se fendre dou viennent les baves celuy qui se tire en terre

maigre est le meilleur Il ne fault pas long temps garder les

moules de plastre gras car ils semblent la terre
grasse qui en

se sechant delles mesmes se fend Le mieulx est de les recuire

bien tost apres quilz sont faicts &amp; gecter Le bon plastre se
garde

long temps en moules





Il le fault

bien huiler car

il est plus difficile

a se separer les

deulx moicties des

moules que

quand il est

mesle







Sang de dragon

Il se peult imiter avecq la laque qui le surpasse en
beaulte

si dicelle destrempee a huile tu en glaces sur lor ou
argent

Destrempee a vernis elle se meurt







Reparer serpents et lesards

Tu pourrois bien faire des poincons selon la forme de

leurs escailles &amp; en faire de plus grands &amp; plus petits

selon la forme du col du corps &amp; de la queue Sil y ha

quelque chose rompu tu le peulx hanter avecq de petites
pieces

poinctes de fil de fer ou dacier &amp; coller avecq
colle de poisson

&amp; puys couvrir tout avecq cire grise ou noire Mays il
fault

laisser seicher la colle un jour sans y
toucher



