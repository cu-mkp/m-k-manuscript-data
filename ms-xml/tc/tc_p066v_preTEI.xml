















Quand lor couleur commence

a gripper cest signe que dans

dix ou douze heures il sera sec

&amp; propre a dorer

    








*

Pour fayre beau

lor mat mets y

un peu de vernis

ou dhuile gras

non pas de celuy

qui est faict du

nettoyement des

pinceaulx Mays

de celuy pur qui

se faict gras

au soleil  ou

mesle de ceruse


    


Lor mat de ceste

sorte nest gueres

moings beau

que lesor bruny

Et dure davantage a la

pluye &amp; aultrement &amp; plustost faict

Lor bruny sesclate

avecq le temps

&amp; se desfaict

a la pluye







Garder de croistre les tetins

d ou diminuer les trop
grands

Ayes de grands pains nouvellement tires du four
&amp; les

partes par moictie &amp; le plus chauld que fere se pourra

apliques les dessus &amp; ilz &amp; faictes cela 3 fois
le jour

&amp; continues 4 ou 5 jours apres faictes emplastre
de

tourmentine de venise ou pour mieulx de tourmentine
commune

mesles y du sumach des prunelles de
buissons de la graine

de coings balaustes foeilles
dolivier &amp; semblables

decuits &amp; mesles avecq la tourmentine Mays joublyois

quil fault apres avoir aplique le pain chault qui ramolist

&amp; faict suer mectre dessus des linges trempes en eau de ruche
de

miel cest a scavoir de miel &amp; cire extraicts
tout ensemble du

bornat







Pour attirer les pigeons

Fais fricasser en la poile avecq de lhuile du
chenevi

&amp; en donne aulx pigeons







Contre la meurtrisseure des

yeulx

Aplique dessus la nuit des lamines fort tanvres
de

plomb remede singulier







Pinceaulx

Pour les faire bons couppe le poil de la queue de
gris

aultant en une prise comme il en peult tenir en une
quarte

repliee en canule Et le mectant ainsy dedans ladicte
carte

repliee frappe en &amp; la remue affin que le
poil sunise &amp; se rende

de mesme longueur Mects au milieu un ou deulx poils de

barbe de rat puys empoignant &amp; sarrant bien cela

avecq le poulce &amp; le doigt indice trempe fort le
bout

de tout ce poil dans leau puys taprochant bien du







