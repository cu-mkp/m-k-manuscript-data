








Vernis dhuile daspic

Il fault faire chaufer lhuile daspic &amp; comme il
commance

a fremir mects dedans la gomme de sandaraque en pouldre

affin quil soict bien tost fondu Et remue tousjours jusques

la sandaraque soict bien fondue sur foeu de charbon
Ce

que tu cognoistras en prenant un peu dudict vernis sur

une assiette Et sil est gras en le maniant avecq le
doigt

cest faict Et pour une lb dhuile daspic tu mectras

cinq onces de sandaraque pulverisee combien
quaulcuns

nen mectent que quattre onces Mais il nest pas si bon

ni si gras Cestuy cy est promptement sec Les
quadraniers

pour eviter la peyne de polir leur hebene le vernissent de

cestuy cy Les quiterniers aussi Cestuy cy nest pas si

propre pour les tableaulx que celuy de tourmentine fine

bien est il bon pour les mouleures des tableaulx On ne

souloit poinct vernir les paisages dun tableau quand le

vernis de lin estoict en usage pource quil faisoict jaulnir

le paisage Mays avecq celuy de tourmentine on vernist

par tout Tu y peulx mectre du mastic pulverise tire en larme
ou

aultrement &amp; il sera plus desiccatif au lieu de
sandaraque

Si tu veulx vernir sur le plastre ou muraille donne

premierement ta colle de retaille bien chaulde car si elle

estoict refroidie elle nentreroit poinct dans la muraille

&amp; quand tu y aurois mis ton vernis  elle senleveroit





Le vernis dhuile

daspic nest pas si

propre pour les couleurs

que celuy de tourmentine

car lhuile daspic

faict mourir mange les couleurs

pour estre trop penetrant







Pour oster le vernis dun

vieulx tableau qui est jaunastre

&amp; le vernir de nouveau

Prens du savon blanc &amp; de la cendree
tamisee &amp; le tout

destremper dans de leau Et avecq une esponge prens
de

ladicte cendre &amp; savon &amp; en frotte le tableau Et
comme

tu verras que le vieulx vernis sera oste Jecte un
seau

deau contre le tableau pour le nettoyer Apres mects le

un quart dheure au soleil pour le faire
seicher et revenir

les couleurs Apres estant le tableau sec tu y peulx

estandre ton vernis de tourmentine





Garde que les

couleurs ne senlevent



