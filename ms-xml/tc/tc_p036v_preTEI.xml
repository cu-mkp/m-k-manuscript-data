








Fondeur

Les pots de cuisine se font bons pour ne donner poinct

mauvays goust a la viande avecq du mesme metal duquel

les cloches se font Il est vray que pour les rendre plus

vendables les fondableseurs y meslent
plus de letton pourcequilz

sont plus jaulnes Mays le letton de soymesme &amp; a son
seul

attouchement est puant &amp; de mauvaise
odeur

Le letton ne perd point ou bien peu sa calamine au
four a vent

quand il se fond au creuset ne gueres au four a
boys Mays

bien au four a souflets pourceque les souflets
donnent

feu de chasse







Four a vent

Il fault quil soict plus estroit a la gueule quau fonds

Et cest asses que le creuset puisse entrer dedans &amp; quil
y

aye espasse pour le retirer &amp; prendre avecq les
tenailles







Verre de vitriers

On dict quen lorraine &amp; en flandres le
verre de bien

se faict de cendre de feugiere &amp; de caillous
Et que

premierement ilz souflent une longue vessie laquelle

un aultre ouvrier avecq de longues forces fend &amp;
couppe

tout du long Puys ayant pose ceste longue vessie fendue

sur une pierre ou platene large qui est dans le
four

un peu moings chault que de la fonte Elle se laisse

dilater Et encores oultre ce ilz laplanissent avecq une

longue &amp; grosse verge de fer ronde Puys la
retirent

au four a recuire Il sen faict de mesme en
angleterre

de plus beau Aupres de rouan en France Le verre
de

plat se faict avecq sel de salicor &amp;
caillous qui est plus

blanc &amp; plus tendre que cestuy de lorraine Car le
verre

de plat se peult fondre a la chandelle &amp; non pas cestuy
de

lorraine Celuy de plat se soufle en longue vessie de

laquelle un aultre coupe le bout puys le soufleur en

tournant laplatise &amp; en touchant sur un plan qui est a
terre

A puys la met a recuire Ainsy le milieu par ou elle se

commance demeure tousjours



Le verre se peult

refendre avecq la

lumiere dune chandelle

en mouillant Mays

non pas si justement

quavecq le fer chault



