










Pour gecter en letton



Le letton de poilons ou lon faict la bouillye des petits

enffans qui est doulx est propre pour le gect Aulcuns
disent

que les gectons dallemaigne sont tiennent
beaucoup de calamine

Touteffois comme ils sont tenvres la calamine
sexhale en les

fondant comme elle faict en tout meta letton
refondu qui par

reiteration de fonte retourneroit rouge Touteffois la

calamine fresche &amp; toute seule mise de nouveau sur le
letton

fondu le faict courre &amp; gecter nect pourceque celle qui est

dans le letton de refondu est demy corrompue de son
naturel

&amp; le faict soufler &amp; tempester pourcequelle est disposee a

sexhaler Employe doncq la calamine seule a part

soy toute recente sur le letton fondu Advise de gecter

fort chault &amp; que ton moule soict rouge comme en
lor argent

cuivre &amp; metal Si tu gectes de la calamine
recente garde

toy de la fumee car elle est pernicieuse Jay vouleu
employer

pour gecter medailles des gectons dallemaigne &amp; en
ay prins

trente &amp; xii cloux de rosette comme pour chaires
qui sont de

laitton doulx Ceste matiere tenant fort de la
calamine

comme tout laitton fort jaulne a faict force fumee qui
est ce

qui empesche le laitton de courir et faict soufler
Fais force souspirails

&amp; gecte fort chault que ton letton soict blanc
comme eau ou

argent fondu &amp; de mesme sorte quun mirouer dacier fort
poly

La seconde fusion vient mieulx pourcequil y a de la calamine

exalee et ne faict pas tant de fumee Si cest en
chassis

qui ne se rompe point &amp; soubstiene lae second gect
viendra

net pourcequil est imbu de la fumee calaminayre qui

embrasse &amp; recoyt la seconde Le sel armoniac seul mis

dans le laitton le rend net &amp; luisant Lhuile
tingente

encores plus Il ne luy fault aultre sable que le præcedent

en noyau &amp; que le moule soict rouge comme pour
lor Fais

force souspirails Et si tu gectois letton jaulny avecq la

tuthie præparee tu naurois point de mauvaises fumees





Ce metal est fort

fantasque a gecter

a cause des fumees

de la calamine

Et ne le fault

pas laisser pass

reposer tant soit

peu hors du foeu

comme aucuns font

largent Car il est

incontinent froit

quand il sent lair

et le vent Il laisse

tousjours quelque

queue comme le verre

quand tu le gectes

Les gecteurs ne

prenent pas communem

de ce laicton tant

jaulne a cause de

la calamine passee

par le foeu

Mays en voulant

gecter le cuivre

rouge le jaulnissent

ou avecq de la

calamine fresche

ou avecq de la

tuthie præparee

Voulant gecter

on le purifie bien

des charbons

avecq une queue

de cuivre ou de

fer Et on le

couvre dun linge

trempe dans de

la graisse de

porc mesle de

salpestre ou sel armoniac

pour le garder du vent &amp; de

froidir



