










quand ilz veulent mordre ou manger quelque chose ilz ne le

mordent pas de droicte attaque ains par sinueulx
retournement

&amp; de travers comme faict sathan &amp; ses
suposts Il ha la teste

petite mays le corps fort grand Lentree du peche semble

estre petite &amp; de peu de consequence Mays la suicte en est

fort grande il sabstient de manger sept ou huict
jours si

une fois il ha devore quelque grenoille il en avalle bien

trois ou quattre lune apres laultre Et ce quil ha devore

ne se corrompt &amp; consume pas tout a un coup dans son estomach

Mays p quelque partie peu a peu scavoir os et tout Et le

reste se trouve aussy frais comme quand il ha devore de

sorte que quelque fois quon le presse &amp; tourmente il rend

ce quil ha englouty qui en partye se trouve tout consume

&amp; laultre aussy frais comme sil estoit vif il tient bien

deulx ou trois heures une grenoille
engloutie &amp; la rend

toute vive





Crapault

Si par cas fortuit tu voulois mouler ce vilain animal

&amp; quil pissast en ta main cela te feroict cuire
&amp; prurir

la main comme si tu avoys manie des orties
Mays le

plus souverain remede pour cela est de metre la main

dans de la terre fresche &amp; len couvrir
comme si tu

la voulois ensepvelir La grenoille nest pas si belle

moulee a cause quelle ha la peau vive &amp; laultre lha grumeleuse



Tu le peulx

mouler creulx et

luy laissant soubs

le ventre une coche

ouverte tu le feras

saulter avecq le cordon

retors de la sye

Ou bien sil est

petit mects le sur

une pierre syderite

de sa grandeur taillee

tanvre puys le mects

en bon vinaigre






Quand il est grand il le fault mouler creux &amp; si tu

luy veulx fayre la gueule ouverte mects du cotton
dedans

&amp; puys sur le cotton de la

cire fondue





Fayre mourir serpents pour mouler

Aulcuns leur mectent une goutte deau fort dans la
gueule

ce qui les hebete bien de sorte que la teste &amp; la partie

anterieure semble estre morte Mays la gueule demeure

vive Et comme tu la piques avec lespingle pour lacommoder

au molle elle se remue &amp; gaste &amp; deffaict tout donc
pour

les faire mourir toutallem Mects les dans une
bouteille

dans de bon vinaigre &amp; un peu deau de vye Et fays

ainsi des lezards &amp; aultres bestes semblables



Si tu les veulx

garder tu les peulx

mectre Dans une

pipe pleine de terre

en un jardin A lair

Mays il fault que

la pippe soict

couverte de fil darchal

Car aultrement ilz

griperoient &amp; monteroient

fort hault



