






Contre la galle des chiens

Une demy ℥ de staphisagrie pour les
chiens

communs &amp; une ℥ pour les grands, en
pouldre subtile,

battu avec deux blanc dhuile d’oeufs &amp; un
quarteron

d’huile. Leur faire boire à jeun, les ayant tenus

la nuit enfermés sans manger. Aprouvé





Pour gect

Si tu as quelque piece qui ne soict point de despouille &amp;

grande, moule la avec de la cire, soict cave ou relief, pource
que

elle preste estant molle &amp; obeist, et ainsy se separe de la
piece

sans y rien laisser. Mays advise que la cire fondue ne soict

ne trop chaulde ne trop froide. Aulcuns moulent avec de la

cire eschaufee dans de l’eau chaulde, mays en pressant
le

moule se gaulchist &amp; se faict faulx. Quand tu as le cave
de

cire, tu y peulx gecter de l’ardille fort doulce &amp;
fort destrempee

&amp; claire, &amp; laisse secher à l’aise. Puys tu feras un cave

là dessus ave de plomb ou estaim, dans
tu lequel ce que tu

formeras sera de bonne despouille.





Orfevre

Sçaiches que c’est que travailler le pailleterie, c’est

des escailles d’argent pur &amp; d’argent doré, de quoy on
faict

les hoquetons des archiers.





Espinette jouant toute seule

    


Fais un axe tout entourné de roues percees tout aultour

en l’espesseur et attaches des plumes comme pour
cistre ou

espinette, &amp; les dispose selon la chançon que tu
vouldras

faire dire, y laissant telle distance convenable. Et
tournant

l’axe, ou par toy mesme ou par ressort d’horloge, ton
invention

s’effectuera.



