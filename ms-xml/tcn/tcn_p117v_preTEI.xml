<root>
<page>117v</page>

<image>http://gallica.bnf.fr/ark:/12148/btv1b10500001g/f240.image</image>

<div>
<id>p117v_1</id>
<head>Pour faire sortir la <m>cendre</m><lb/>

des <tl>moules</tl> des fleurs et herbes</head>

<ab>Aulcuns y <del>meslen</del> mectent dedans de l’<m>argent vif</m>.
Mays<lb/>

si c’est en petit ouvraige ou foeille subtile &amp; delicate qui
n’aye<lb/>

<del>p</del> qu’une subtile yssue, ilz font deulx erreurs: l’une,
que<lb/>

le <m>vif argent</m> par sa poisanteur peult rompre en <del>f</del>
le<lb/>

secouant dedans quelque traict delicat, l’autre, qu’il en<lb/>

demeure tousjours quelque grain dedans qui rend les <m>metaulx</m><lb/>

aigres &amp; empechent la perfection du gect. Il est vray<lb/>

que si c’est pour evacuer le <tl>moule</tl> de quelque animal qui<lb/>

soict grosset &amp; qui aye grand conduict &amp; passage par où<lb/>

le <m>vif argent</m> puisse aisement sortir, co<exp>mm</exp>e d’un
<al>oiseau</al> ou<lb/>

<al>serpent</al>, on peut bien y mectre quantite d’<m>argent
<del>pou</del> vif</m><lb/>

pour rompre en secouant les <m>os calcinés de l’animal</m>, à cause<lb/>

que ledit <m>☿</m> s’esvacue &amp; n’y demeure
point.</ab>

<ab>
<margin>left-top</margin>
La tige de l’<pa>asperge</pa> est si<lb/>

dure que le plus souvent elle demeure<lb/>

en <m>charbon</m>. Par ainsy fais la<lb/>

plustost seicher ou la trempe d’<m>huile<lb/>

de soufre &amp; de tourmentine</m>,<lb/>

ou bien gecte<lb/>

separement les<lb/>

petites branches<lb/>

&amp; les <m>soulde</m> sur<lb/>

une grosse tige tirée<lb/>

par la <tl>filiere</tl>.</ab>

<ab>
<margin>left-middle</margin>
Si la chose bruslée<lb/>

a laissé quelque<lb/>

<m>crasse</m> ou <m>cendre</m>, laisse<lb/>

un peu refroidir,<lb/>

&amp; avecq un <tl><m>fil de<lb/>

fer</m> entourné de <m>cotton</m></tl><lb/>

qui se peult courber<lb/>

selon les cavités<lb/>

que tu as à rechercher,<lb/>

nettoye &amp; soufle<lb/>

ce default, ou avecq<lb/>

une <tl>broisse doulce</tl><lb/>

ou <tl>pinceau coupé</tl>.</ab>

</div>

<div>
<id>p117v_2</id>
<head><pa>Marguerites</pa></head>

<ab>Elles se pourroient bien gecter en <m>or</m>. Mays si tu les veulx
<m>esmailler</m>,<lb/>

il les fault faire à la main &amp; les <m>esmailer</m>, &amp; puys les
raporter.<lb/>

Aultrement, les foeilles estant si pressées, l’<m>esmail</m> s’i
confondroit.</ab>

</div>

<div>
<id>p117v_3</id>
<head>Sable qui ha servi</head>

<ab>Il ne le faut pas gecter. Mais à cause qu’il est meslé d’<m>alum de
plume</m>,<lb/>

tu le peux employer en la mixtion des aultres &amp; le faire servir<lb/>

au lieu de <m>brique</m>.</ab>

</div>

<div>
<id>p117v_4</id>
<head>Mouler à noyau figures de <m>cire</m><lb/>

ou medailles de <m>plomb</m></head>

<ab>Frottes les d’<m>huile</m> avecq un <tl>pinceau</tl>, mays que ce
soit si legerem<exp>ent</exp><lb/>

que ta medaille en soict presque essuicte &amp; qu’elle ne paroisse<lb/>

presque pas avoir esté oincte. Aprés <del>destr</del> frotte la d’<m>eau
de vye</m><lb/>

et fais chaufer l’<m>eau</m> de laquelle tu destremperas ton sable
susdict<lb/>

de <m>plastre</m>, <m>brique</m> &amp; <m>alum</m>, affin qu’estant
<del>chau</del> co<exp>mm</exp>e tiede quand tu<lb/>

le gecteras, l’<m>huile</m> ne le refuse pas co<exp>mm</exp>e il feroit
avecq l’<m>eau<lb/>

froide</m>; <add>&amp; n’oublie pas en destrempa<exp>n</exp>t ton sable
d’y mesler tousjours un peu<lb/>

de <m>sel armoniac</m>.</add></ab>

<ab>
<margin>left-bottom</margin>
Les medailles<lb/>

se moulent ainsy fort<lb/>

net.</ab>

</div>

<div>
<id>p117v_5</id>
<head><m>Sang des <al>serpens</al></m></head>

<ab>S’il te faut couper quelque <al>serpent</al> dans le <tl>moule</tl>
pour l<corr>e</corr> brusler,<lb/>

coupe l<corr>e</corr> loing de l’entrée du <tl>moule</tl> affin qu’il
n’y demeure point<lb/>

de <m>sang</m>, car il feroit crouste qui aprés ne s’osteroit point par
le<lb/>

mesme <m>vif argent</m> &amp; osteroit les impressions de ton
<tl>moule</tl>.</ab>

</div>
</root>
