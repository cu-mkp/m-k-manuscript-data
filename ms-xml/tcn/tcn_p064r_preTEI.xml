






Nettement travailler

Ne poses jamays, si tu peulx, deulx couleurs l’une sur
l’aultre.

Mays aprés curieusement faict ton desseing, garde la
place

des ombres seule pour eulx mesmes, &amp; des jours &amp;
rehaulssements

aussy particulierement, sans coucher tout à plat d’une couleur
&amp;

puys rehaulsser ou bien ombrer sur icelle. Et en ceste sorte,

tu advances ta besoigne, espargnes les couleurs &amp; travailles

nettement. Qui est cause que, les couleurs n’estant poinct
brouillées ne

meslées ensemble, elles ne meurent poinct, &amp; tu adoulcis mieulx
les

couleurs, ne se trouvant pas si espesses.





        
Ocre
            
jaulne
        
Il en fault un
            
peu en toute
            
carnation.
        

    
    


Huile gras

Il n’est pas bon à travailler de couleurs, pource
qu’ils les

rend espesses &amp; aussy difficilles à travailler que l’azur

d’esmail. Use doncq du plus cler huile de noix que tu
pourras

&amp; du plus frais.





        
Adoulcir
        
On adoulcist
            
de mesme sur
            
le papier huilé
            
que sur le bois.
            
Mays il est
            
plus aysé
            
d’adoulcir sur la toile,
            
pource que l’adoulcissement
            
y doibt estre
            
plus rude.
        

    
    


Vermeillon

Il ne le fault pas tenir en l’eau estant tremper
broyé à huile, car

il pert sa couleur. Il est mieulx de choisir du vermeillon

blanchastre que obscur &amp; noirastre. Car
communement le vermeillon se

mesle avecq un peu de laque, sans laquelle il ne seroict
gueres

different du minium. Mays le pasle jecte plus de vivacité
que

l’obscur. Il n’est pas desiccatif &amp; pour ceste occasion, on y
mesle

du cristallin calciné.





        
Oeil
        
Tout oeil doibt
            
suivre le rond
            
du compas &amp; non pas
            
estre plat &amp; quarré.
        

    
    


Couleurs à huile dans l’eau

Communement aprés les avoyr broyées, on mect
une fo lopin de

foeille d’estain dessus &amp; on les mect dans l’eau pour
les garder

de seicher. Mays cela est plus propre pour la ceruse, blanc
de

plomb, minium &amp; massicot que pour les aultres. Car
la laque

y meurt &amp; perd sa couleur, le vermeillon, azur aussy.






Double couche

Le vert de gris ne se meurt poinct &amp; ainsy n’a
point besoing d’estre couché

deulx foys. Mays la laque &amp; aultres, &amp;
principallement les carnations,

le requierent deulx couches. Les couleurs ne changent
gueres

quand elles sont seiches.





