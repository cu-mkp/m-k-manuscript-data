










La terre ou sable mouillé ou broyé avecq eau veult
estre

plus recuit que le sable.

Le letton de chandelier n’est pas pur car on y mesle

de la limaille &amp; du potin.

Le letton veult estre gecté plus chault que le
cuivre,

quod non credo.

Il ne fault pas, pour gecter curieusement, prendre
tous

metaulx aliés, mays les prendre purs &amp; les mesler.

Le fer ne s’accorde gueres a gecter dans l’ung du
cuivre

ou letton.



Il est mieulx de mouler tout d’un sable, soict en chassis

ou noyau, qu’en divers meslés.




Il fault recuire,

à foeu quide charbon

qui s’allume de

soy mesme, le crusol

une ou deulx heures

et p avecq la

matiere dedans,

et puys soufler

&amp; couvrir le crusol

de gros charbons

&amp; la gueule du

fourneau de briques,

et laisser consumer

deulx ou trois

mises de charbon

qui se remplissent

le fourneau par

dessus le crusol.

En fin donner foeu

de chasse, &amp; comme

la flame sera fort

blanche &amp; que la

matiere sera en

bain liquide comme

eau &amp; gectant des

flammes de bleu

pasle, gecte.

Le secret est de

gecter bien fort chault

&amp; à coup.

Sable blanc maigre sans liaison se rend fort

propre pour le gect, &amp; ayant corps, se tu le broyes fort

subtil sur le porphire ou le calcine, le rougissant
plusieurs

foys au foeu, &amp; estands en vinaigre ou subtilies
avecq l’eau

comme tu sçais. Il moule aussy fort net en noyau,
comme j’ay

experimenté. Mays ne le destrempe pas avecq eau sel si tu

le veulx promptement recuire, car le sel bouillonne au
foeu

&amp; faict des pustules, estant pressé du foeu. Je croy
que

les noyaulx recuits à l’aise ne feroient pas cela. Je y ay

moulé fort net en noyau matiere de poelonne. Le sable
blanc

sent le soufre comme il se recuit, et croy
qu’il se fondroit. Et

comme la matiere a esté gectée dedans, il adquiert dans
le

moule comme un lustre comme
s’il estoit plombé ou vitrifié. Je croy

que les verriers s’en pourroient servir.




Il fault fort

peu de sel armoniac

dissoult dans l’eau.




Anses de cloches



Elles se peuvent bien remectre sans refaire la cloche,

laquelle il fault remectre dans la fosse &amp; le moule dedans.

Mays soulder la cloche ref fendue, il est estimé
impossible

pour luy donner sa premiere voix.



