








Fondeur

Les pots de cuisine se font bons, pour ne donner poinct

mauvays goust à la viande, avecq du mesme metal duquel

les cloches se font. Il est vray que, pour les rendre plus

vendables, les fondableseurs y meslent
plus de letton, pource qu’ilz

sont plus jaulnes. Mays le letton, de soymesme &amp; à son
seul

attouchement, est puant &amp; de mauvaise
odeur.

Le letton ne perd point, ou bien peu, sa calamine au
four à vent

quand il se fond au creuset, ne gueres au four à
boys, mays

bien au four à souflets, pource que les souflets
donnent

feu de chasse.







Four à vent

Il fault qu’il soict plus estroit à la gueule qu’au fonds.

Et c’est assés que le creuset puisse entrer dedans &amp; qu’il
y

aye espasse pour le retirer &amp; prendre avecq les
tenailles.







Verre de vitriers

On dict qu’en Lorraine &amp; en Flandres le
verre de bien

se faict de cendre de feugiere &amp; de caillous,
et que

premierement ilz souflent une longue vessie, laquelle

un aultre ouvrier, avecq de longues forces, fend &amp;
couppe

tout du long. Puys, ayant posé ceste longue vessie fendue

sur une pierre ou platene large qui est dans le
four,

un peu moings chault que de la fonte, elle se laisse

dilater. Et encores oultre ce, ilz l’aplanissent avecq une

longue &amp; grosse verge de fer ronde, puys la
retirent

au four à recuire. Il s’en faict de mesme en
Angleterre

de plus beau. Auprés de Rouan en France, le verre
de

plat se faict avecq sel de salicor &amp;
caillous, qui est plus

blanc &amp; plus tendre que cestuy de Lorraine. Car le
verre

de plat se peult fondre à la chandelle, &amp; non pas
cestuy de

Lorraine. Celuy de plat se soufle en longue vessie, de

laquelle un aultre coupe le bout puys le soufleur en

tournant l’aplatise &amp; en touchant sur un plan qui est à
terre,

A puys la met à recuire. Ainsy le milieu par où elle se

commance demeure tousjours.



Le verre se peult

refendre avecq la

lumiere d’une chandelle

en mouillant, mays

non pas si justement

qu’avecq le fer chault.



