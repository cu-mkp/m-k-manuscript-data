








    


Cela ainsy præparé, pose ton de premier demy
molle sur la

tourtelle de terre ardille &amp; y mects le
cercle de mesme aultour

&amp; fais la marque de l’espesseur semblable à la premiere.

Puys, avecq un aultre pinceau assés grosset, mouille bien

partout la moictié &amp; le ventre descouverte de ton
animal

Et d’eau de vye, sans laisser rien s’il est
possible qui n’en soict mouillé,

car c’est le secret qui faict venir net. Et aprés, le plus

promptement qu’il te sera possible, devant que l’eau de viye

ne s’esvapore, destrempe ton sable et le gecte à
secousses

et en souflant &amp; mouvant le moule
comme tu as faict au

premier, prenant garde que le premier q
commancement de
ce que tu verses sur l’animal doibt estre un peu plus cler

que le suivant affin qu’il mouille bien partout &amp; resuive les

plus subtilles parties. Adoncq laisse un quart
d’heure

fayre prise, puys oste le cercle &amp; tourtelle d’ardille,
et

avec un costeau adapte tes deulx moles uniment
ensemble

en forme longuette de mandorre, comme dict est, à
cause du

gect. Et trempe un peu tout le moule, mesmement à
droit

les joinctures, dans l’eau, car cecy est un aultre secret

pour les desjoindre, aultrement tu romprois tout.
Separes les doncq par ce moyen dextrement, et aprés

retire doulcement &amp; avec patience et moyen la moictié

de l’animal demeurée dans l’un des moules, pour le
tirant
tantost d’un costé &amp; tantost d’un aultre, pour eviter de ne
rompre

rien d’iceluy ne gaster aussy quelque chose du moule.
Et

Lequel estant vuide, retire rejoints les deulx moictiés
affin

que aulcune poulsiere n’y entre, &amp; les mects à part jusques à

ce que tu les veuilles recuire, faire le gect &amp; les souspirals

&amp; mectre les crampons. Et quand à l’animal, affin qu’il
ne

se seiche &amp; que tu en puisse mouler quattre ou cinq fois,

mects le dans l’eau. Et croy qu’il se garderoit encores

mieulx dans l’eau de vye. Toutesfois le mieux seroit de
mouler

au mesme jour les 4 ou 5 moules que tu peulx
faire,

pource que ces animaulx infects d’eulx mesmes sont dans

un jour puants. Ayant laissé tes
moules un jour ou deulx es à
essorer,

car il se garderont humides bien un moys, fais les
    souspirails à une moictié. 





+ Note que quand tu as

faict ton second gect, si tu

laissois un jour ou une

nuict ton moule sans

l’ouvrir, il te le fauldroit

aprés tremper dans

l’eau chaulde ou bien

le recuire plustost que

l’ouvrir, comme pour les

chancres.




Si aprés que les deulx

moictiés du noyau ont

faict prise forte &amp; dure,
tu ne trampois le moule

dans l’eau, il ne se

desjoindroit point. Mays

comme tu trempes le revers

du moule dans l’eau, l’huile

imbeue se retire à la superficie

&amp; adroit les joinctures, &amp; les
faict separer.




Toutesfois advise

bien que ton second moule

soict de bonne espesseur

&amp; qu’il soict assés dur,

pource que s’il manque

en cela, aprés l’avoir

trempé en l’eau &amp; que

tu le vouldras ouvrir,

il y a dangier qu’il

ne se rompe. Advise

doncq d’obvier à cela,

et le voulant ouvrir,

trempe le tout dans

l’eau et le frotte partout où il s’endurcira

s’il ha faict bonne

prise. Alors prends

tes deulx moules, joincts

avecq un linge rude

pour avoir plus de

prise, et separe les

avecq force comme si

tu voulois escarteler

un pain. Mays s’il

advient qu’il se rompe,

joincts le &amp; par le

revers, fortifie les joinctures avecq des crampons.

    







Aprés tu peulx reparer les faultes

avecq de petits ciseaulx.





