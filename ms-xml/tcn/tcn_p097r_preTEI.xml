








Le vernis noir

Il est dict, au commencement du livre où tu le peulx
voyr, qui se

faict avecq du gallipot.







Dorer

On apreste fort les gardes avecq la lime doulce, fort
doulce, de

sorte qu’en toutes les gardes il n’y aye rien de noir, et aprés les

chaufer &amp; passer comme dict est. Mays pour dorer &amp;
argenter, il ne fault

pas qu’elles passent, sinon un petit, le bleu. Puys pendant que les
gardes

sont chauldes, on les attache à l’estoc, &amp; avecq des
pincettes, on couche

l’or &amp; on le faict assoir avecq la sanguine bien nette
&amp; frottée avecq de

la pottée. Et comme les gardes sont froides, on les
faict reschaufer,

puys on couche l’or comme dessus. Et on donne
de premierement deulx

couches jusques à ce que toute la garde soict bien garnie. Et
aprés,

on reschaufe comme au commancement, &amp; on donne
la troisiesme couverture

d’or. Puys on brunist avecq une grosse sanguine bien fort
&amp; avecq

bonne force. Et Mays note que pour bien brunir, il
fault que tousjours

la garde soit chaulde. Et pour le sçavoir, on la sent &amp; on
l’aproche

du nes. Car il ne la fault pas toucher avecq les
doigts, ains on la

tient sur releve de dessus les cendres chauldes avecq
une vergette de

fer, qui est faicte exprés pour entrer dans l’oeil de la
garde. Et quand

elle est achevée de bien brunir, on la frotte fort bien avecq un
linge

blanc, et fault que l’or soict plus espés &amp; plus
fort que pour les

painctres. Le quarteron compte cinquante ou lx
sols.







Argenter

Il fault aprester les gardes &amp; les blanchir avecq une
li lime

un peu plus rude pour que pour l’or. Et on les faict
passer le gris comme

pour dorer. Et comme elles sont chauldes, il fault doubler la
foeille

d’argent puys les despartir avecq un costeau, aprés en
charger la

garde avec un petit les pincettes &amp; un petit
brunisson, et puys les

faire reschaufer &amp; charger jusques à ce qu’elles soient toutes
argentées.

Aprés il les fault charger pour la troisiesme foys, la foeille
en

double comme dict est, puys les brunir bien fort &amp; avecq
force,

non avecq la sanguine, mays avecq un fort brunisson.
Tout

ainsy qu’il ne fault pas que le brunisson brunisse
l’or.

