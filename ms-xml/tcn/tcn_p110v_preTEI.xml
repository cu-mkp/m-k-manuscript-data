










Quand il ha mangé quelque chose, en le tourmentant

il le rend. Et si aprés avoir mangé quelque chose il

est ainsy pressé soubs le pied, cela le travaille
fort

&amp; luy faict mal. S’il est blessé il ne mange pas

volontiers.





Moules

Il n’y a rien mieulx pour les faire ouvrir que de les

oindre d’huile d’olif &amp; non d’aultre. Et aprés
quand

tu les veulx desjoindre, trempe les dans de l’eau

froide qui est le secret. LEt tu verras que
l’huile, encores

qu’il semble estre imbu, se retirera à part comme une
grasse.

Les moules se rendent plus fortes dans l’eau froide.
Et

l’eau chaulde malaisement les dissouldroit, encores
qu’estants

recuits, ilz soient plus maniables &amp; aisés à dissouldre

dans l’eau.





Huile de froment

Se faict sur une lame de fer rougie au foeu. Et
l’huile en

degoute, qui est propre pour oindre le poil d’un papillon ou
aultre

semblable, car cet huile est incontinent sec &amp; faict
deseicher

le reste. Il fault que le poil ou lanuge de quelque animal

que tu veulx mouler soict couché, car estant debout il feroit

relever le sable &amp; soufler.

#

Si tu veulx mouler

quelque chose delicate,

comme une fleur de

pensée, aulcuns

pour luy donner un

peu d’espesseur

plus que le naturel,

aulcuns la frottent

de beurre. Mays il

est mieulx de l’oingdre

d’huile de froment,

car il n’ha pas de corps

&amp; ne bouche pas

tant les petits

lineaments, et

si faict affermir

la fleur.





Gect de plomb et estaim

Pource que l’estaim veult estre gecté fort tanvre, si ta
medaille,

herbe, ou aultre chose à mouler est espe tanvre &amp;
subtile, fais qu’il

y aye plus d’estaim, beaucoup plus que de plomb, sçavoir
moins

que la quarte partie de plomb sur trois d’estaim.
Et encores ne

mect on le plomb que pour l’alier. Au contraire, si tu veulx

mouler quelque chose forte &amp; espesse, mects beaucoup plus

de plomb que d’estaim. Et en l’un &amp; l’aultre tu peulx
mectre

un peu d’estaim de glace, mays fort peu, avecq un peu de
rousine

quand tu vouldras gecter. Despuys en moulant de plomb fin
et

noeuf, j’ay mis sur une lb deulx onces d’estaim
fin. Et moulant

d’estaim fin, j’y ay mis ii ℥ de
plomb fin pour lb. J’ay faict des

herbes &amp; serpents comme le naturel.

S

J’ay gecté l’estaim

presque rouge

et le plomb de

mesme, qui touteffois

n’avoict pas trop

demeuré au foeu,

car il s’y aigrist

et calcine.

