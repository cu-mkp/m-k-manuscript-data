










Le sable pres de mon sol est fort excellent. Mays il

fault, pour fayre ouvrage excellent, le prendre frais, qui

n’aye gueres travaillé. Car il se deseiche aprés avoyr gecté

plusieurs foys &amp; est aride &amp; n’ha point de corps. Si tu

gectes quelque ouvraige subtil qui n’aye gueres d’espesseur,

il fault que ta matiere de cuivre soit fort chaulde affin

qu’elle penetre &amp; coure. Aulcuns meslent du plomb parmy

ceste fonte, mays c’est pour les grands ouvraiges &amp; non

pour les petits.

Le sable de pieds de boeuf bruslés deulx foys &amp;
fort

subtiliés font plus net en cuivre &amp; sans chape que
sable

que j’ay veu. J’en ay gecté une medaille de relief bien

hault et f deliée de l’espesseur d’un tranchant de

costeau ou d’une carte. Et estoict creuse d’un costé,
au droict

du relief qui estoit de l’aultre part.

Il fault que les sables maigres soient plus humectés

que les aultres, sçavoir de magistra ou de bon vin
pur

ou de vin bouilly avecq de la racine d’orme &amp;
semblables.

Mays, les sables forts subtils, comme le linge
bruslé qui

est gras &amp; douls de soy mesme, veult estre apliqué sec.

Tout sable humecté veult estre fort battu &amp; demené

pour estre subtilié &amp; aplany des petites glebes qui se

font en luy quand il est baigné. 

L’huile d’olif qu’aulcungs meslent parmy la
glaire

d’oeuf battue faict soufler.

Le sable de verre calciné soubstient force fusions,

mays il n’y ha que les premieres. Il soufle aussy.

Le laicton vient bien seul, mays il charge. Il est bon

de le mesler d’un peut de cuivre, come d’un quart,
avecq

matiere de poilonne.

Les fondeurs gectent bien chassis jusques à 30 ou 40

lb, mays non pas d’advantaige.



Il est bon pour grand

ouvrage, mays pour

petit il est malaisé

à despouiller Il à

cause qu’il s’esmie.

Il est bon qu’il soit

un peu allié de quelque

chose grasse qui aye

lyaison comme tripoly

moulée, ou ab feultre

bruslé, ou sel armoniac,

ou tripoly &amp; semblables.





