








Mouler tortues

La tortue d’eau est plus belle à mouler pource
qu’elle ha

plus belles escailles &amp; les jambes droictes. Et celle de

garrigue les ha tortues. Elles sont de grande vye;

partant pour les faire mourir, ouvre leur la gueule

&amp; leur passe un long trencheplume par touts les
intestins

&amp; puys luy fais avaller du vinaigre meslé d’eau de
vye

ou urine, comme pour les serpents. Il les
fault mouler

à plusieurs pieces, &amp; le dos mesmes quelques fois, pource que

les costés sont à quelques unes plus estroits qu’ailleurs

&amp; ne sont pas à ceste occasion en despouille. Pour les

faire mourir, il ne les fault pas faire bouillir, car elles

se deffont, &amp; mesmes la coquille, par l’eau chaulde. Elles
viennent

mieulx creuses, pource que leur grande espesseur corromproit

le moulle. Celles d’eau sont plus
    vigoureuses. Celles de garrigue sont

plus maigres, plus lentes &amp; plus endormies. Si tu grattes celles
d’eau

sur leur coquille, quelque endormies qu’elles soient, elles s’esbougent.
Celles

de garrigue non.



Elles meurent assés tost dans

le vinaigre meslé d’un peu d’eau

de vie ou d’urine, comme touts aultres

animaulx.



Elles se tiennent

l’hiver les yeulx

clos &amp; sont comme

mortes, estant

assopies du froid.

Elles se cachent

en terre ou soubs

de la balle de

bled ou fumier

chauld, &amp; ne

vivent que de

l’humeur de la

terre.





 Il ne les fault

pas mouler si tost

qu’elles sont

mortes, pource qu’elles

sont encores

trop roydes.

Mays le lendemain,

tu les manieras

&amp; plieras les

pattes comme tu

vouldras.







Mouleurs de Foix

Ceulx qui moulent de travers font leur sable de
crocum

&amp; d’ardoise calcinée, mays l’ardoise retient toujours
de son

asperité &amp; soufle, pource qu’elle est grasse. En noyau elle
n’est

pas bonne, en sable elle se peult accommoder. Ilz tamisent

leurs sables, les broyent sur le porphire et les
destrempent

en eau &amp; en retirent le plus subtil, qui est au dessus,
puys

le recuisent.







Crapault

Estant moulé, il se peult oster sans le brusler, pource

qu’il est bien de despouille. Choisis les plus gros &amp; plus

grumeleus. Pource qu’ilz contiennent beaucoup de metal,

il est mieulx de les mouler creux, car ilz en viennent mieulx.

Tu pourrois bien faire le gect tout d’une piece &amp; large,

mays il s seroit malaisé à coupper. Il est mieulx de le
faire

à trois ou 4 parties, qui soient un peu larges prés de l’animal,

&amp; comprenent le plus du bord d’iceluy, qui est vers le gect, que
faire

se pourra. Fais aussy des conduicts de gect depuys le bout















Laisse

refroidir le

moule plustost

que l’ouvrir,

mesmement aulx

choses espesses.





