






Mouler un pied ou main

Mesle de la rousine parmy la cire, &amp; l’ayant
bien

incorporé, ramollis les en eau chaulde ou
urine,

&amp; puys fais empraincte en pressant, &amp; aprés gecte

y plastre, &amp; il viendra bien net &amp; despouillera
bien.





Ouvraige subtil d’or et d’argent

Il s’en peult fayre des mouches à la main sans gect,
&amp;

les aisles &amp; pieds se peuvent raporter par souldure, ce
qui

ne se peult faire aulx ouvraiges subtils de plomb &amp;
estain,

pource qu’ilz fonderoient. Et l’ouvraige d’or se peult
esmailler.





Prendre escrevisses

Attache au bout d’un baston du foye ou poulmon de
boeuf

ou moutton, &amp; qu’avecq une petite corde tu
faces pendre

un panier au bout dudit baston. Mects dans l’eau
où les

escrevisses se nourrissent, &amp; elles bien tost se
viendont

amonceller sur la chair. Retire doulcement de
l’eau, &amp;

celles qui vouldront se retirer dans l’eau tumberont

au panier.





Prendre passereaulx

S’ilz couchent aulx pailles, comme ilz
font communement pres

de la maison, laisses la plus proche fenestre ouverte

&amp; i mectés de la chandelle allumée, mays que la
chandelle

soit cachée &amp; que sa lueur seulement paroisse par la

chambre &amp; par la fenestre, et touls s’encofreront dans

la chambre. Mays il fault que la nuit soict obscure

&amp; ne fasse point de ☾.





Prendre oiseaulx

En hyver, lors que les oiseaulx ont mué,
escorche les &amp; les

remplis de toile de bourre &amp;, ou bien
seiche les au four #. Puys

disposes les sur les abres, &amp; en ayes quelqu’un qui
chante,

&amp; en assembleras &amp; prendras force.



au four qui

ne soict gueres

chault Lhiver.

ilEt l’esté cela

faict pource que,

plustost qu’ilz

ne fussent secs, la mouche se mectroit dans les yeulx et
feroit des vers. L’hiver il s’acoustrent

mieulx &amp; se seichent eulx mesmes.



