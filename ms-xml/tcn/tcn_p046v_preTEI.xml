








Escrivain, huile de soufre



Si l’escrivain veult promptement netoyer sa plume de
l’espesseur

de l’ancre qui s’i est deseché, il ne la fault que tremper

dans l’huile de soufre. Et incontinent elle sera blanche

&amp; nette. Urb.







Cordonnier



S’il veult faire quelque ouvraige tané sur des souliers de

cuir noir, il peult tramper en huile de soufre une
plume à

escripre et d’icelle paindre sur souliers, bottines &amp; colets
ce

qu’il vouldra. Et il aura une couleur rousse qui ne s’effacera

pour aulcune labeure. Urb.







Effacer lettre



Trempe une plume à escripre dans huile de soufre recent

&amp; bon, &amp; resuicts ainsy avecq la plume trempée
toutes les lettres,

&amp; elles s’effaceront sur parchemin. Urb.







Escripre sans ancre



Escripts avecq huile de soufre &amp; chaufe, &amp; la
lettre

deviendra noire comme ceste cy. Urb.

    









Faire lettre à jour sur papier

et aultre ouvrage 



Si tu escripts d ou trasse quelque chose sur le
papier

&amp; le chaufes bien tost, &amp; incontinent il deviendra noir,

puys frottant avecq une esponge la lettre se
trouvera

couppée pource qu’elle sera bruslée. Urb. Ou bien
resuicts

la lettre avecq une plume de
essuicte.







Faire brusler les bottes à quelqu’un



Frottes de l’huile  susdict, &amp;
comme il se chaufera elle

se brusleront sans flamme. Urb.









Sur pierre, lettre noire



Le mesme huile  sur des lettres
gravées en pierre &amp; chaufé

vient noir &amp; penetre.



