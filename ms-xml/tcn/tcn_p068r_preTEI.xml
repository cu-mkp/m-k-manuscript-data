






Tables fantasques

Tu peulx faire divers compartiments encochés &amp; dans

iceulx mectre des poissons pains sur du carton simple au
naturel

&amp; avecq couleurs, &amp; s’il te semble, sur du papier argenté
&amp; bruny,

qui representera l’escaille, et aprés couvrir cela de corne de

lanterne bien claire. Cela mesmes peulx tu apliquer en aultres

ouvraiges.





Planter abres

Il les fault planter en lieu sec temps
sec, &amp; assembler force

terre au pied tout aultour, comme une motte, affin que
les pluyes

ne remplissent les fosses &amp; ne noyent les abres.





Gect

J’ay essayé 4 sortes de sables pour le plomb &amp;
estain, la croye,

le verre pilé, le tripoly, &amp; le linge bruslé,
touts 4 fort

excellents. Mays quand à la croye, il fault qu’elle soict de la
plus

doulce que tu pourras trouver, comme est celle de Champaigne
dont

usent les painctres. Elle despouille fort net, ne veult
poinct estre

humectée de magistra ne d’aulcune chose, ains toute seiche, en
son

naturel, subtillement pulverisé. Le premier gect est tousjours plus

nect; touteffois il en soustiendra bien deulx ou trois. Mays il n’y
a

que le premier il fault que tu advises, quand tu vouldras

refaire ton moule au chassis, de prendre nouvelle pouldre de
croye,

qui n’aye point esté mise en oeuvre, car celle qui ha servy au
chassis

est desseichée &amp; n’ha pas tant de prise &amp; liayson que la
recente.

Le verre pilé se peult faire en sable de verre commun,
touteffois

le cristallin est plus excellent, car le commun ne tient que du
verre

sel de salicor, mays le cristallin tient du sel de
tartre &amp; de salicor

tout ensemble, qui touts deulx servent à la fusion, le verre
estant

calciné &amp; reduit comme à sa premiere matiere. Or, pour le
calciner

parfaictement, gectes tes lopins de verre quel qu’il soit entre
les plus

gros charbons allumés que tu pourras, si aultre commodité
    tde foeut>

violent te default. Et lorsqu’il sera bien rouge gecte le dans
l’eau



La potée est

estimée excellente

pour ces deulx

metaulx.







