






Sable pour le plomb

℞ suye grise du fourneau des
argentiers, chaulx vive, et

farine ana, humecté
selon l’art, estant le plus subtilié qu’il te sera

possible.



La suye grise des sarruriers

qui se tient à leur forge est fort

subtile estant broyée, moule fort net

&amp; despouille

fort bien.





Sable pour medailles de cuivre

℞ feultre de chappeau bruslé à
feu couvert, mache de fer, &amp; os bruslé tout

fort subtillement broyé &amp; pilé &amp; arrousé avecq eau sel,
&amp; en fais

paste &amp; moule &amp; essuye à feu de paille. Ces trois
sables pulverisés

et subtiliés bien fort sur le porphire moulent fort, et
croy que separement chascun

est fort bon. Le feultre bruslé moule fort net et despouille

fort net.



Le plastre

moule bien net

mays il

soufle.

L’os n’ha guere

de corps, si a

bien la mache

de fer. Le

feultre faict

despouiller.





Aultre sable

Charbon de sarment, &amp; terre argille
bien recuitte &amp; bien tamisée,

tant d’un que d’aultre, &amp; le joindre ensemble avecq glaire
d’oeufs

bien battue, puys le faire calciner dans le four, &amp;
pour en user

le destremper en vinaigre.





Aultre pour le plomb

℞ ardoise subtillement
pillée, &amp; pierre ponce calcinée meslée tout
ensemble.

Calcines les dans un pot bien couvert &amp; estoupé à bon foeu
par trois

fois, &amp; à chasque fois destrempes les avecq du vernis.





Aultre

℞ p tuile peu cuitte,
broyée &amp; destrempée de vin blanc avecq du

papier de trasse noir bruslé; &amp; si tu y adjoustes de la
fiente de

cheval bruslée, elle n’en sera que meilleure. Humecte avecq
glaire d’oeuf.



Le papier de

trasse bruslé

à foeu clos se

reduict comme en

charbon &amp; noir

fort doulx, moule

net &amp; faict bien

despouiller

meslé parmy les

aultres.





Sable excellent

Albastre calciné dans un crusol à foeu de
charbon tant qu’en le

touchant il vienne en pouldre. Estant froit, pulverisés le
subtilement

&amp; passés par un double tamis &amp; le rendés
comme impalpable. Et d avecq

une lb de albastre, il fault une
℥ de sel armoniac. Meslés bien

&amp; incorporés tout ensemble, puys le mettés dans une
cave cave ou

lieu humide. Et de ceste paste moullés ce qu’il vous fauldra,
&amp; aprés

seichés le moule au foeu, &amp; y gectés tel metal qu’il
vous plaira,

pendant que le sable est chault; &amp; vous gecterés aussy net que le
principal;

&amp; le sable sert tousjours, le mectant en lieu
humide &amp; seichant au foeu.



